ՎԵՐԱԿՈՉՈՒՄՆ

Սրկ – Օրհնեա, տէր: 
Քհ –† Խաղաղութիւն ամենեցուն: 
Դպ – Եւ ընդ հոգւոյդ քում: 
Սրկ – † Աստուծոյ երկիրպագեսցուք: 
Դպ – Առաջի Քո, Տէր: Որդի Աստուծոյ, որ պատարագեալ Հօր ի հաշտութիւն հաց կենաց բաշխիս ի մեզ, հեղմամբ արեան Քոյ սուրբ, աղաչեմք զՔեզ, ողորմեա արեամբ Քով փրկեալ հօտի:

Ապա քահանայն սքօղեսցէ զսկիհն և համբուր է զսեղանն: 

Քհ –Որպէս զի եղիցի սա ամենեցուն մեզ մերձեցելոցս յանդատապարտութիւն, ի քաւութիւն եւ ի թողութիւն մեղաց: 
