<p class="p_title">ՓԱՌԱԲԱՆՈՒԹԻՒՆ</p>
<p class="empty_line"></p>
<p class="annotation">Մինչ դպիրք եղանակեն Յիսուս Քրիստոս եւլն, քահանայն բարձրացուսցէ ի վեր զսկիհն ի տես ժողովրդեան:</p>
<p class="lines" class="Ս"><b>Սրկ – </b>Օրհնեա, տէր:</p>
<p class="lines" class="Ք"><b>Քհ – </b>†  Օրհնեալ Հայր Սուրբ, Աստուած ճշմարիտ:</p>
<p class="lines" class="Դ"><b>Դպ – </b>Ամէն:</p>
<p class="lines" class="Ս"><b>Սրկ – </b>Օրհնեա, տէր:</p>
<p class="lines" class="Ք"><b>Քհ – </b>†  Օրհնեալ Որդիդ Սուրբ, Աստուած ճշմարիտ:</p>
<p class="lines" class="Դ"><b>Դպ – </b>Ամէն:</p>
<p class="lines" class="Ս"><b>Սրկ – </b>Օրհնեա, տէր:</p>
<p class="lines" class="Ք"><b>Քհ – </b>†  Օրհնեալ Հոգիդ Սուրբ, Աստուած ճշմարիտ:</p>
<p class="lines" class="Դ"><b>Դպ – </b>Ամէն:</p>
<p class="lines" class="Ս"><b>Սրկ – </b>Օրհնեա, տէր:</p>
<p class="lines" class="Ք"><b>Քհ – </b>†  Օրհնութիւն եւ փառք Հօր եւ Որդւոյ եւ Հոգւոյն Սրբոյ, այժմ եւ միշտ եւ յաւիտեանս յաւիտենից. Ամէն:</p>
<p class="lines" class="Դ"><b>Դպ – </b>Ամէն: †  Հայր Սուրբ, Որդիդ Սուրբ, Հոգիդ Սուրբ: Օրհնութիւն Հօր եւ Որդւոյ եւ Սրբոյ Հոգւոյն, այժմ եւ միշտ եւ յաւիտեանս յաւիտենից. Ամէն:</p>
<p class="lines" class="Ս"><b>Սրկ – </b>Օրհնեա, տէր:</p>
<p class="empty_line"></p>
<p class="annotation">Քահանայն առեալ զսկիհն հանդերձ սուրբ մարմնովն ի ձեռս իւր, ասասցէ բարձր ձայնիւ:</p>
<p class="lines" class="Ք"><b>Քհ – </b>†  Ի սուրբ, ի սուրբ, պատուական մարմնոյ եւ յարենէ Տեառն մերոյ եւ Փրկչին Յիսուսի Քրիստոսի, դարձցի առ ժողովուրդն եւ փոքր ինչ յառաջ գնացեալ բարձրացուսցէ զսկիհն ճաշակեսցուք սրբութեամբ, որ իջեալ ի յերկնից բաշխի ի միջի մերում:</p>
<p class="empty_line"></p>
<p class="empty_line"></p>
<p class="lines" class="Ք"><b>Քհ – </b>†  Սա է Կեանք, Յոյս, Յարութիւն, Քաւութիւն, եւ Թողութիւն մեղաց: Սաղմոս ասացէք Տեառն Աստուծոյ մերոյ: Սաղմոս ասացէք երկնաւոր Թագաւորիս մերում անմահի, որ նստի ի կառս քերովբէականս:</p>
<p class="empty_line"></p>
<p class="annotation">Քահանայն վերադարձցի ի սեղանն, եւ ձգեսցի փոքր վարագոյրն: Սարկաւագունք համայն ի ձախակողմն սեղանոյն ժողովեալ սկսանիցին երգել զՏեր ողորմեա, եւ դպիրքն ի դասեն փոփոխակի:</p>
<p class="annotation">Վարագույրը փակվում է</p>
