<p class="p_title">ԽՈՍՏՈՎԱՆՈՒԹԻՒՆ</p>
<p class="empty_line"></p>
<p class="annotation">Եւ դարձեալ առ ժողովուրդն ասասցէ</p>
<p class="empty_line"></p>
<p class="lines" class="Ք"><b>Քհ – </b>Մեղայ Աստուծոյ: Խոստովանիմ առաջի Աստուծոյ եւ սրբուհւոյ Աստուածածնին, եւ առաջի ամենայն սրբոց, եւ առաջի ձեր, հարք եւ եղբարք, զամենայն մեղս, զորս գործեալ եմ. քանզի մեղայ խորհրդով, բանիւ եւ գործով, եւ ամենայն մեղօք, զոր գործեն մարդիկք:</p>
<p class="annotation">Մեղայ, մեղայ: Աղաչեմ զձեզ, խնդրեցէք վասն իմ յԱստուծոյ զթողութիւն:</p>
<p class="annotation">Ավագերեց – Ողորմեսցի քեզ Աստուած հզօրն եւ թողութիւն շնորհեսցէ ամենայն յանցանաց քոց անցելոյն եւ այժմուս եւ յառաջիկայէն փրկեսցէ եւ հաստատեսցէ յամենայն գործս բարիս, եւ հանգուսցէ զքեզ ի հանդերձեալ կեանս. Ամէն:</p>
<p class="lines" class="Ք"><b>Քհ – </b>Ազատեսցէ եւ զձեզ մարդասէրն Աստուած եւ թողցէ զամենայն յանցանս ձեր. տացէ ժամանակ ապաշխարելոյ եւ գործելոյ զբարիս. † ուղղեսցէ եւ զառաջիկայ կեանս ձեր շնորհօք Սուրբ Հոգւոյն, հզօրն եւ ողորմածն, եւ Նմա փառք յաւիտեանս. Ամէն:</p>
<p class="annotation">Ավագերեց – Յիշեսջիր եւ զմեզ առաջի անմահ Գառինն Աստուծոյ:</p>
<p class="lines" class="Ք"><b>Քհ – </b>Յիշեալ լիջիք առաջի անմահ Գառինն Աստուծոյ:</p>
