<p class="p_title lang-a chapter-13">ՈՂՋՈՅՆ</p>
<p class="empty_line lang-a chapter-13"></p>
<p class="annotation lang-a chapter-13">Քահանայն փոքր ինչ հեռացեալ ի տեղւոջէն կացցէ ձեռնամած յաջ կողմն քովընտի ունելով զաչս իւր յընծայոն, եւ նախասարկաւագն համբուրեալ զսեղանն եւ զաջ քահանային ի ձայն բարձր ասասցէ.</p>
<p class="empty_line lang-a chapter-13"></p>
<p class="lines deacon lang-a chapter-13"><b>Սրկ – </b>Ողջոյն տուք միմեանց ի համբոյր սրբութեան, եւ որք ոչ էք կարողք հաղորդիլ աստուածային խորհրդոյս, առ դրունս ելէք եւ աղօթեցէք:</p>
<p class="empty_line lang-a chapter-13"></p>
<p class="annotation lang-a chapter-13">Եւ իջեալ ընդ հիւսիսային աստիճանս տացէ զողջոյն երիցագունի քահանայիցն բոլորելոց առաջի բեմին ի փոքր ատենի. իսկ երիցագոյնն ի քահանայից տացէ ողջոյն յաջմէ եւ յահեկէ քահանայիցն եւ նոքա միմեանց եւ բոլոր ժողովրդեան. եւ նախասարկաւագն վերստին բարձրասցի ի բեմն ընդ հարաւային աստիճանսն. եւ քահանայն դարձցի ի սեղանն եւ սքողեսցէ զսկիհն:</p>
<p class="lines chorus lang-a chapter-13"><b>Դպ – </b>Քրիստոս ի մէջ մեր յայտնեցաւ. Որ Էնն Աստուած աստ բազմեցաւ. Խաղաղութեան ձայն հնչեցաւ, Սուրբ ողջունի հրաման տուաւ. Եկեղեցիս մի անձն եղեւ, Համբոյրս յօդ լրման տուաւ. Թշնամութիւնն հեռացաւ, Սէրն յընդհանուրս սփռեցաւ: Արդ, պաշտօնեայք բարձեալ զձայնՏուք զօրհնութիւն ի մի բերան. Միասնական Աստուածութեանն, Որում սրովբէքն են սրբաբան:</p>
