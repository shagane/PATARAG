<p class="annotation">Կանգնել</p>
<p class="empty_line"></p>
<p class="p_title">ՏԵՐՈՒՆԱԿԱՆ ԱՂՈԹՔ</p>
<p class="empty_line"></p>
<p class="annotation">† Օրհնեալ Տէր մեր Յիսուս Քրիստոս. Ամէն:</p>
<p class="empty_line"></p>
<p class="lines" class="Ք"><b>Քհ – </b>Հայր մեր որ յերկինս ես, սուրբ եղիցի անուն քո:</p>
<p class="annotation">Եկեսցէ արքայութիւն քո:</p>
<p class="annotation">Եղիցին կամք Քո, որպէս յերկինս եւ յերկրի:</p>
<p class="annotation">Զհաց մեր հանապազորդ տուր մեզ այսօր:</p>
<p class="annotation">Եւ թող մեզ զպարտիս մեր, որպէս  եւ մեք թողումք մերոց պարտապանաց:</p>
<p class="annotation">Եւ մի տանիր զմեզ ի փորձութիւն, այլ փրկեա զմեզ ի չարէն:</p>
<p class="annotation">† Զի քո է արքայութիւն եւ զօրութիւն եւ փառք յաւիտեանս, ամէն:</p>
<p class="empty_line"></p>
<p class="annotation">Դպիրք ի փոքր ատենի եկեղեցւոյն սկսանիցին զԽՈՐՀՈՒՐԴ ԽՈՐԻՆՆ ի ձայն:  (Շարական հանդերձի)</p>
<p class="annotation">Քահանայն հանդերձ սարկաւագօք եկեսցէ առաջի բեմին եւ լուասցէ զձեռս ասելով ի ծածուկ սաղմոս Լուացման ԻԵ: Եւ բարեխօսական աղօթս առ Ս. Աստվածածին:</p>
<p class="empty_line"></p>
<p class="annotation">Երգչախումբ – Խորհուրդ խորին, անհաս անսկիզբն, որ զարդարեցեր զվերին պետութիւնդ, ի յառագաստ անմատոյց լուսոյն, գերապանծ փառօք զդասս հրեղինաց: Անճառահրաշ զօրութեամբ, ստեղծեր զԱդամ պատկեր տիրական. եւ նազելի փառօք զգեստաւորեցեր ի դրախտն Ադենի տեղի բերկրանաց:</p>
<p class="empty_line"></p>
<p class="annotation">Քահանան խաչակնքում է ժողովրդին երբ երգում են «Թագաւոր երկնաւոր»</p>
<p class="empty_line"></p>
<p class="annotation">† Թագաւոր երկնաւոր զեկեղեցի Քո անշարժ պահեա, եւ զերկրպագուս անուանդ Քում պահեա ի խաղաղութեան:</p>
<p class="empty_line"></p>
<p class="lines" class="Ք"><b>Քհ – </b>Եվ վասն սրբուհւոյ Աստուածածնի բարեխօսութեան, Տէր, ընկալ զաղաչանս մեր եւ կեցո զմեզ:</p>
<p class="lines" class="Ս"><b>Սրկ – </b>ուրբ զԱստուածածինն եւ զամենայն սուրբս բարեխօս արասցուք առ Հայր ի յերկինս, զի կամեցեալ ողորմեսցի եւ գթացեալ կեցուսցէ զարարածս Իւր: Ամենակալ Տէր Աստուած մեր, կեցո եւ ողորմեա:</p>
<p class="lines" class="Ք"><b>Քհ – </b>Ընկալ, Տէր, զաղաչանս մեր բարեխօսութեամբ սուրբ Աստուածածնին անարատ ծնողի Միածնի Որդւոյ Քոյ, եւ աղաչանօք ամենայն սրբոց Քոց. եւ որոց այսօր է յիշատակ (կամ աւուրս շնորհիւ). լուր մեզ, Տէր, եւ ողորմեա, ներեա, քաւեա եւ թող զմեղս մեր: Արժանաւորեա գոհութեամբ փառաւորել</p>
<p class="annotation">† զՔեզ ընդ Որդւոյ եւ ընդ Սրբոյ Հոգւոյդ, այժմ եւ միշտ եւ յաւիտեանս յաւիտենից. Ամէն:</p>
