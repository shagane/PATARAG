<p class="annotation lang-a chapter-04">Կանգնել</p>
<p class="empty_line lang-a chapter-04"></p>
<p class="p_title lang-a chapter-04">ՏԵՐՈՒՆԱԿԱՆ ԱՂՈԹՔ</p>
<p class="empty_line lang-a chapter-04"></p>
<p class="lines priest lang-a chapter-04"><b>Քհ – </b>† Օրհնեալ Տէր մեր Յիսուս Քրիստոս. Ամէն:</p>
<p class="empty_line lang-a chapter-04"></p>
<p class="lines priest paster_noster lang-a chapter-04">† Հայր մեր, որ յերկինս ես,</p>
<p class="lines priest paster_noster lang-a chapter-04">Սուրբ եղիցի անուն քո:</p>
<p class="lines priest paster_noster lang-a chapter-04">Եկեսցէ արքայութիւն քո:</p>
<p class="lines priest paster_noster lang-a chapter-04">Եղիցին կամք Քո, որպէս յերկինս եւ յերկրի:</p>
<p class="lines priest paster_noster lang-a chapter-04">Զհաց մեր հանապազորդ տուր մեզ այսօր:</p>
<p class="lines priest paster_noster lang-a chapter-04">Եւ թող մեզ զպարտիս մեր, որպէս  եւ մեք թողումք մերոց պարտապանաց:</p>
<p class="lines priest paster_noster lang-a chapter-04">Եւ մի տանիր զմեզ ի փորձութիւն, այլ փրկեա զմեզ ի չարէն:</p>
<p class="lines priest paster_noster lang-a chapter-04">† Զի քո է արքայութիւն եւ զօրութիւն եւ փառք յաւիտեանս, ամէն:</p>
<p class="empty_line lang-a chapter-04"></p>
<p class="annotation lang-a chapter-04">Դպիրք ի փոքր ատենի եկեղեցւոյն սկսանիցին զԽՈՐՀՈՒՐԴ ԽՈՐԻՆՆ ի ձայն:  (Շարական հանդերձի)</p>
<p class="annotation lang-a chapter-04">Քահանայն հանդերձ սարկաւագօք եկեսցէ առաջի բեմին եւ լուասցէ զձեռս ասելով ի ծածուկ սաղմոս Լուացման ԻԵ: Եւ բարեխօսական աղօթս առ Ս. Աստվածածին:</p>
<p class="empty_line lang-a chapter-04"></p>
<p class="lines chorus lang-a chapter-04"><b>Դպ – </b>Խորհուրդ խորին, անհաս անսկիզբն, որ զարդարեցեր զվերին պետութիւնդ, ի յառագաստ անմատոյց լուսոյն, գերապանծ փառօք զդասս հրեղինաց: Անճառահրաշ զօրութեամբ, ստեղծեր զԱդամ պատկեր տիրական. եւ նազելի փառօք զգեստաւորեցեր ի դրախտն Ադենի տեղի բերկրանաց: </p>
<p class="empty_line lang-a chapter-04"></p>
<p class="annotation lang-a chapter-04">Քահանան խաչակնքում է ժողովրդին երբ երգում են «Թագաւոր երկնաւոր»</p>
<p class="empty_line lang-a chapter-04"></p>
<p class="lines priest lang-a chapter-04"><b>Քհ – </b>† Թագաւոր երկնաւոր զեկեղեցի Քո անշարժ պահեա, եւ զերկրպագուս անուանդ Քում պահեա ի խաղաղութեան:</p>
<p class="lines priest lang-a chapter-04"><b>Քհ – </b>Եվ վասն սրբուհւոյ Աստուածածնի բարեխօսութեան, Տէր, ընկալ զաղաչանս մեր եւ կեցո զմեզ: </p>
<p class="lines deacon lang-a chapter-04"><b>Սրկ – </b>Սուրբ զԱստուածածինն եւ զամենայն սուրբս բարեխօս արասցուք առ Հայր ի յերկինս, զի կամեցեալ ողորմեսցի եւ գթացեալ կեցուսցէ զարարածս Իւր: Ամենակալ Տէր Աստուած մեր, կեցո եւ ողորմեա: </p>
<p class="lines priest lang-a chapter-04"><b>Քհ – </b>Ընկալ, Տէր, զաղաչանս մեր բարեխօսութեամբ սուրբ Աստուածածնին անարատ ծնողի Միածնի Որդւոյ Քոյ, եւ աղաչանօք ամենայն սրբոց Քոց. եւ որոց այսօր է յիշատակ (կամ աւուրս շնորհիւ). լուր մեզ, Տէր, եւ ողորմեա, ներեա, քաւեա եւ թող զմեղս մեր: Արժանաւորեա գոհութեամբ փառաւորել † զՔեզ ընդ Որդւոյ եւ ընդ Սրբոյ Հոգւոյդ, այժմ եւ միշտ եւ յաւիտեանս յաւիտենից. Ամէն: </p>
