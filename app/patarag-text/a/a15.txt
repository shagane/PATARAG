<p class="annotation lang-a chapter-15">Կանգնել կամ ծնկել</p>
<p class="empty_line lang-a chapter-15"></p>
<p class="p_title lang-a chapter-15">ՅԻՇԱՏԱԿՆ</p>
<p class="empty_line lang-a chapter-15"></p>
<p class="lines chorus lang-a chapter-15"><b>Դպ – </b> Սո՜ւրբ, Սո՜ւրբ, Սո՜ւրբ Տէր զօրութեանց: Լի են երկինք եւ երկիր փառօք Քո: Օրհնութիւն ի բարձունս, օրհնեալ, որ եկիր եւ գալոցդ ես անուամբ Տեառն: Ովսաննա ի բարձունս:</p>
<p class="empty_line lang-a chapter-15"></p>
<p class="annotation lang-a chapter-15">Քահանայն զսուրբ հացն մատամբք երկուց ձեռացն ըմբռնեալ ասասցէ ի ձայն:</p>
<p class="lines priest lang-a chapter-15"><b>Քհ – </b>† Առէք, կերէք, այս է ՄԱՐՄԻՆ ԻՄ, որ վասն ձեր եւ բազմաց բաշխի ի քաւութիւն եւ ի թողութիւն մեղաց: </p>
<p class="lines chorus lang-a chapter-15"><b>Դպ – </b>Ամէն:</p>
<p class="empty_line lang-a chapter-15"></p>
<p class="annotation lang-a chapter-15">Քահանայն երկու ձեռամբ փոքր ինչ ի սեղանոյն վերացուցեալ զսկիհն ասասցէ ի ձայն:</p>
<p class="empty_line lang-a chapter-15"></p>
<p class="lines priest lang-a chapter-15"><b>Քհ – </b>† Արբէք ի սմանէ ամենեքեան. այս է ԱՐԻՒՆ ԻՄ ՆՈՐՈՅ ՈՒԽՏԻ, որ յաղագս ձեր եւ բազմաց հեղանի ի քաւութիւն եւ ի թողութիւն մեղաց:</p>
<p class="lines chorus lang-a chapter-15"><b>Դպ – </b>Ամէն: Հայր երկնաւոր, որ զՈրդիդ Քո ետուր ի մահ վասըն մեր պարտապան պարտեաց մերոց, հեղմամբ արեան Նորա, աղաչեմք զՔեզ, ողորմեա Քո բանաւոր հօտի:</p>
<p class="empty_line lang-a chapter-15"></p>
<p class="annotation lang-a chapter-15">Քահանայն զսուրբ խորհուրդն վերացուցեալ ի սեղանոյն սակաւ ինչ, մատուսցէ առ Հայր ասելով:</p>
<p class="lines priest lang-a chapter-15"><b>Քհ – </b>† Եւ զՔոյս ի Քոյոց Քեզ մատուցանեմք ըստ ամենայնի եւ յաղագս ամենեցուն: </p>
<p class="lines chorus lang-a chapter-15"><b>Դպ – </b>ամենայնի օրհնեալ ես Տէր, օրհնեմք զՔեզ, գովեմք զՔեզ, գոհանամք զՔէն, աղաչեմք զՔեզ, Տէր Աստուած մեր:</p>
