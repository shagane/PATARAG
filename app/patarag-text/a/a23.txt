<p class="p_title">ԲԵԿՈՒՄՆ</p>
<p class="empty_line"></p>
<p class="annotation">Նախասարկաւագն ձայնէ առ դպիրսն բարձր ի թիւ:</p>
<p class="empty_line"></p>
<p class="lines" class="Ս"><b>Սրկ – </b>աղմոս ասացէք Տեառն Աստուծոյ մերոյ, դպիրք, ձայնիւ քաղցրութեամբ զերգս հոգեւորս, զի Սմա վայելեն սաղմոսք եւ օրհնութիւնք, ալէլուք եւ երգք հոգեւորք: Պաշտօնեայք, հանդերձ երգովք սաղմոս ասացէք, եւ զՏէր յերկինս օրհնեցէք:</p>
<p class="lines" class="Դ"><b>Դպ – </b>Օրհնեալ է Աստուած. Քրիստոս պատարագեալ բաշխի ի միջի մերում, ալէլուիա: Զմարմին Իւր տայ մեզ կերակուր, եւ սուրբ զարիւն Իւր ցօղէ ի մեզ, ալէլուիա: Մատիք առ Տէր, եւ առէք զլոյս, ալէլուիա: Ճաշակեցէք եւ տեսեք, զի քաղցր է Տէր, ալէլուիա: Օրհնեցէք զՏէր յերկինս, ալէլուիա: Օրհնեցէք զՆա ի բարձունս, ալէլուիա: Օրհնեցէք զՆա ամենայն հրեշտակք Նորա, ալէլուիա: Օրհնեցէք զՆա ամենայն զօրութիւնք Նորա, ալէլուիա:</p>
<p class="empty_line"></p>
<p class="annotation">Կանգնել</p>
<p class="annotation">Վարագույրը  բացվում է</p>
<p class="empty_line"></p>
<p class="lines" class="Ս"><b>Սրկ – </b>Երկիւղիւ եւ հաւատով յառաջ մատիք եւ սրբութեամբ հաղորդեցարուք:</p>
<p class="empty_line"></p>
<p class="annotation">Քահանայն ունելով զսուրբ խորհուրդն ի ձեռին դարձցի առ ժողովուրդն եւ յառաջ գնասցէ փոքր ինչ. եւ եթէ իցեն արժանաւորք, քահանայն ի ծունկս իջեալ ի բեմին հաղորդեսցէ զնոսա. եւ սարկաւագն կալցէ զսկիհն դաստառակաւ ի ձախմէ քահանային:</p>
<p class="empty_line"></p>
<p class="lines" class="Ք"><b>Քհ – </b>Ասացէք մեղայ Աստուծոյ, [հաւատամք ի Հայր Սուրբ Աստուած ճշմարիտ, հաւատամք յՈրդին Սուրբ Աստուած ճշմարիտ, հաւատամք եւ ի Հոգին Սուրբ Աստուած ճշմարիտ: Խոստովանինք եւ հաւատամք: Զի սա է պատուական Մարմին եւ Արիւն Տեառն մերոյ եւ Փրկչին Յիսուսի Քրիստոսի, որ լինի մեզ ի քաւութիւն եւ ի թողութիւն մեղաց:</p>
<p class="empty_line"></p>
<p class="annotation">Շարական Հաղորդութեան</p>
<p class="lines" class="Դ"><b>Դպ – </b>Որ կազմեցեր սեղան խորհրդոյ եւ արբուցեր յանմահական</p>
<p class="empty_line"></p>
<p class="annotation">Հաղորդվողը խաչակնքվում է և արտասանում է․ «Մեղա Աստուծոյ» Քահանան տալով Սուրբ Հաղորդություն ասելով․ «Մարմին և արյուն Հիսուսի Քրիստոսի»</p>
<p class="empty_line"></p>
<p class="lines" class="Դ"><b>Դպ – </b>Աստուած մեր եւ Տէր մեր երեւեցաւ մեզ, օրհնեալ եկեալ անուամբ Տեառն:</p>
<p class="empty_line"></p>
<p class="annotation">Քահանայն ունելով զսկիհն ի ձեռին օրհնեսցէ զժողովուրդն ասելով:</p>
<p class="empty_line"></p>
<p class="lines" class="Ք"><b>Քհ – </b>† Կեցո, Տէր, զժողովուրդս Քո եւ օրհնեա զժառանգութիւնս Քո, հովուեա եւ բարձրացո զսոսա յայսմհետէ մինչեւ յաւիտեան:</p>
<p class="lines" class="Դ"><b>Դպ – </b>Որ կազմեցեր սեղան խորհրդոյ եւ արբուցեր յանմահական</p>
<p class="annotation">Վարագույրը փակվում է</p>
<p class="annotation">Կարելի է նստել</p>
