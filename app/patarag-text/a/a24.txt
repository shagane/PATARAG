<p class="p_title lang-a chapter-24">ԲԵԿՈՒՄՆ</p>
<p class="empty_line lang-a chapter-24"></p>
<p class="annotation lang-a chapter-24">Նախասարկաւագն ձայնէ առ դպիրսն բարձր ի թիւ:</p>
<p class="empty_line lang-a chapter-24"></p>
<p class="lines deacon lang-a chapter-24"><b>Սրկ – </b>Սաղմոս ասացէք Տեառն Աստուծոյ մերոյ, դպիրք, ձայնիւ քաղցրութեամբ զերգս հոգեւորս, զի Սմա վայելեն սաղմոսք եւ օրհնութիւնք, ալէլուք եւ երգք հոգեւորք: Պաշտօնեայք, հանդերձ երգովք սաղմոս ասացէք, եւ զՏէր յերկինս օրհնեցէք: </p>
<p class="lines chorus lang-a chapter-24"><b>Դպ – </b>Օրհնեալ է Աստուած. Քրիստոս պատարագեալ բաշխի ի միջի մերում, ալէլուիա: Զմարմին Իւր տայ մեզ կերակուր, եւ սուրբ զարիւն Իւր ցօղէ ի մեզ, ալէլուիա: Մատիք առ Տէր, եւ առէք զլոյս, ալէլուիա: Ճաշակեցէք եւ տեսեք, զի քաղցր է Տէր, ալէլուիա: Օրհնեցէք զՏէր յերկինս, ալէլուիա: Օրհնեցէք զՆա ի բարձունս, ալէլուիա: Օրհնեցէք զՆա ամենայն հրեշտակք Նորա, ալէլուիա: Օրհնեցէք զՆա ամենայն զօրութիւնք Նորա, ալէլուիա:</p>
<p class="empty_line lang-a chapter-24"></p>
<p class="annotation lang-a chapter-24">Կանգնել</p>
<p class="annotation lang-a chapter-24">Վարագույրը  բացվում է</p>
<p class="empty_line lang-a chapter-24"></p>
<p class="lines deacon lang-a chapter-24"><b>Սրկ – </b>Երկիւղիւ եւ հաւատով յառաջ մատիք եւ սրբութեամբ հաղորդեցարուք: </p>
<p class="empty_line lang-a chapter-24"></p>
<p class="annotation lang-a chapter-24">Քահանայն ունելով զսուրբ խորհուրդն ի ձեռին դարձցի առ ժողովուրդն եւ յառաջ գնասցէ փոքր ինչ. եւ եթէ իցեն արժանաւորք, քահանայն ի ծունկս իջեալ ի բեմին հաղորդեսցէ զնոսա. եւ սարկաւագն կալցէ զսկիհն դաստառակաւ ի ձախմէ քահանային:</p>
<p class="empty_line lang-a chapter-24"></p>
<p class="lines priest lang-a chapter-24"><b>Քհ – </b>Ասացէք մեղայ Աստուծոյ, [հաւատամք ի Հայր Սուրբ Աստուած ճշմարիտ, հաւատամք յՈրդին Սուրբ Աստուած ճշմարիտ, հաւատամք եւ ի Հոգին Սուրբ Աստուած ճշմարիտ: Խոստովանինք եւ հաւատամք: Զի սա է պատուական Մարմին եւ Արիւն Տեառն մերոյ եւ Փրկչին Յիսուսի Քրիստոսի, որ լինի մեզ ի քաւութիւն եւ ի թողութիւն մեղաց: </p>
<p class="empty_line lang-a chapter-24"></p>
<p class="annotation lang-a chapter-24">Շարական Հաղորդութեան</p>
<p class="lines chorus lang-a chapter-24"><b>Դպ – </b>Որ կազմեցեր սեղան խորհրդոյ եւ արբուցեր յանմահական</p>
<p class="empty_line lang-a chapter-24"></p>
<p class="annotation lang-a chapter-24">Հաղորդվողը խաչակնքվում է և արտասանում է․</p>
<p class="lines parishioners lang-a chapter-24"><b>Ծխականները – </b>Մեղա Աստուծոյ</p>
<p class="annotation lang-a chapter-24">Քահանան տալով Սուրբ Հաղորդություն ասելով․</p>
<p class="lines priest lang-a chapter-24"><b>Քհ – </b>Մարմին և արյուն Հիսուսի Քրիստոսի</p>
<p class="empty_line lang-a chapter-24"></p>
<p class="lines chorus lang-a chapter-24"><b>Դպ – </b>Աստուած մեր եւ Տէր մեր երեւեցաւ մեզ, օրհնեալ եկեալ անուամբ Տեառն: </p>
<p class="empty_line lang-a chapter-24"></p>
<p class="annotation lang-a chapter-24">Քահանայն ունելով զսկիհն ի ձեռին օրհնեսցէ զժողովուրդն ասելով:</p>
<p class="empty_line lang-a chapter-24"></p>
<p class="lines priest lang-a chapter-24"><b>Քհ – </b>† Կեցո, Տէր, զժողովուրդս Քո եւ օրհնեա զժառանգութիւնս Քո, հովուեա եւ բարձրացո զսոսա յայսմհետէ մինչեւ յաւիտեան:</p>
<p class="lines chorus lang-a chapter-24"><b>Դպ – </b>Որ կազմեցեր սեղան խորհրդոյ եւ արբուցեր յանմահական</p>
<p class="annotation lang-a chapter-24">Վարագույրը փակվում է</p>
<p class="annotation lang-a chapter-24">Կարելի է նստել</p>
