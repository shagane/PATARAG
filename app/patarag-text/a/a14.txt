<p class="p_title lang-a chapter-14">ԳՈՀՈՒԹԻՒՆ</p>
<p class="p_title lang-a chapter-14">ՆԱԽԵՐԳԱՆ</p>
<p class="empty_line lang-a chapter-14"></p>
<p class="lines deacon lang-a chapter-14"><b>Սրկ – </b>Որք հաւատով կայք յանդիման սուրբ սեղանոյս արքայական, տեսէք բազմեալ զՔրիստոս Արքայն, եւ շուրջ պատեալ զօրք վերնական:</p>
<p class="lines chorus lang-a chapter-14"><b>Դպ – </b>Վեր համբառնամք զաչս ունելով, եւ պաղատիմք զայս ասելով. Զմեղս մեր մի յիշեսցես, այլ գթութեամբ Քո քաւեսցես: Ընդ հրեշտակացն օրհնեմք զՔեզ, եւ ընդ սրբոց Քոց, Տէր, փառք Քեզ: </p>
<p class="lines deacon lang-a chapter-14"><b>Սրկ – </b>Ահիւ կացցուք, երկիւղիւ կացցուք, բարւոք կացցուք, եւ նայեցարուք զգուշութեամբ: </p>
<p class="lines chorus lang-a chapter-14"><b>Դպ – </b>Առ Քեզ Աստուած: </p>
<p class="lines deacon lang-a chapter-14"><b>Սրկ – </b>Պատարագ Քրիստոս մատչի անարատ Գառն Աստուծոյ: </p>
<p class="lines chorus lang-a chapter-14"><b>Դպ – </b>Ողորմութիւն եւ խաղաղութիւն եւ պատարագ օրհնութեան:</p>
<p class="lines priest lang-a chapter-14"><b>Քհ – </b>Շնորհք, սէր եւ աստուածային սրբարար զօրութիւնն Հօր եւ Որդւոյ եւ Հոգւոյն Սրբոյ, եղիցի ընդ ձեզ, † ընդ ամենեսեանդ: </p>
<p class="lines chorus lang-a chapter-14"><b>Դպ – </b>Ամէն: Եւ ընդ հոգւոյդ քում: </p>
<p class="lines deacon lang-a chapter-14"><b>Սրկ – </b>Զդրունս, զդրունս, ամենայն իմաստութեամբ եւ զգուշութեամբ: Ի վեր ընծայեցուցէք զմիտս ձեր աստուածային երկիւղիւ: </p>
<p class="lines chorus lang-a chapter-14"><b>Դպ – </b>Ունիմք առ Քեզ, Տէր ամենակալ: </p>
<p class="lines deacon lang-a chapter-14"><b>Սրկ – </b>Եւ գոհացարուք զՏեառնէ բոլորով սրտիւ: </p>
<p class="lines chorus lang-a chapter-14"><b>Դպ – </b>Արժան եւ իրաւ: </p>
<p class="lines deacon lang-a chapter-14"><b>Սրկ – </b>Օրհնեա, տէր: </p>
<p class="lines priest lang-a chapter-14"><b>Քհ – </b> † Եւ ընդ սերովբէսն եւ ընդ քերովբէսն միաձայն սրբասացութեամբ յօրինել նուագս, եւ համարձակապէս գոչելով աղաղակել ընդ նոսին եւ ասել:</p>
