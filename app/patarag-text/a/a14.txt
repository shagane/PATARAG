<p class="p_title">ԳՈՀՈՒԹԻՒՆ</p>
<p class="p_title">ՆԱԽԵՐԳԱՆ</p>
<p class="empty_line"></p>
<p class="lines" class="Ս"><b>Սրկ – </b>Որք հաւատով կայք յանդիման սուրբ սեղանոյս արքայական, տեսէք բազմեալ զՔրիստոս Արքայն, եւ շուրջ պատեալ զօրք վերնական:</p>
<p class="lines" class="Դ"><b>Դպ – </b>Վեր համբառնամք զաչս ունելով, եւ պաղատիմք զայս ասելով. Զմեղս մեր մի յիշեսցես, այլ գթութեամբ Քո քաւեսցես: Ընդ հրեշտակացն օրհնեմք զՔեզ, եւ ընդ սրբոց Քոց, Տէր, փառք Քեզ:</p>
<p class="lines" class="Ս"><b>Սրկ – </b>Ահիւ կացցուք, երկիւղիւ կացցուք, բարւոք կացցուք, եւ նայեցարուք զգուշութեամբ:</p>
<p class="lines" class="Դ"><b>Դպ – </b>Առ Քեզ Աստուած:</p>
<p class="lines" class="Ս"><b>Սրկ – </b>Պատարագ Քրիստոս մատչի անարատ Գառն Աստուծոյ:</p>
<p class="lines" class="Դ"><b>Դպ – </b>Ողորմութիւն եւ խաղաղութիւն եւ պատարագ օրհնութեան:</p>
<p class="lines" class="Ք"><b>Քհ – </b>Շնորհք, սէր եւ աստուածային սրբարար զօրութիւնն Հօր եւ Որդւոյ եւ Հոգւոյն Սրբոյ, եղիցի ընդ ձեզ, † ընդ ամենեսեանդ:</p>
<p class="lines" class="Դ"><b>Դպ – </b>Ամէն: Եւ ընդ հոգւոյդ քում:</p>
<p class="lines" class="Ս"><b>Սրկ – </b>Զդրունս, զդրունս, ամենայն իմաստութեամբ եւ զգուշութեամբ: Ի վեր ընծայեցուցէք զմիտս ձեր աստուածային երկիւղիւ:</p>
<p class="lines" class="Դ"><b>Դպ – </b>Ունիմք առ Քեզ, Տէր ամենակալ:</p>
<p class="lines" class="Ս"><b>Սրկ – </b>Եւ գոհացարուք զՏեառնէ բոլորով սրտիւ:</p>
<p class="lines" class="Դ"><b>Դպ – </b>Արժան եւ իրաւ:</p>
<p class="lines" class="Ս"><b>Սրկ – </b>Օրհնեա, տէր:</p>
<p class="lines" class="Ք"><b>Քհ – </b>† Եւ ընդ սերովբէսն եւ ընդ քերովբէսն միաձայն սրբասացութեամբ յօրինել նուագս, եւ համարձակապէս գոչելով աղաղակել ընդ նոսին եւ ասել:</p>
