<p class="p_title">ԱՐՁԱԿՈՒՄՆ</p>
<p class="empty_line"></p>
<p class="annotation">Քահանայն լուացեալ զձեռս դիցէ զխոյրն. եթէ իցէ եպիսկոպոս զթագն, եւ զգեցցի զեմիփորոնն. ապա բացցի վարագոյրն: Եւ երկրպագեալ զսուրբ սեղանոյն առցէ սուրբ աւետարանն ի ձեռս, եւ ընդ հարաւային աստիճանս իջանելով ի դասն:</p>
<p class="empty_line"></p>
<p class="lines" class="Ս"><b>Սրկ – </b>Օրհնեա, տէր:</p>
<p class="lines" class="Ք"><b>Քհ – </b>Որ օրհնես զայնոսիկ, որք օրհնեն զՔեզ, Տէր, եւ սուրբ առնես զյուսացեալս ի Քեզ:</p>
<p class="lines" class="Դ"><b>Դպ – </b>Օրհնեա՜լ է Աստուած:</p>
<p class="lines" class="Ք"><b>Քհ – </b>Կեցո զժողովուրդս Քո եւ օրհնեա զժառանգութիւնս Քո, զլրումն Եկեղեցւոյ Քո պահեա:</p>
<p class="lines" class="Դ"><b>Դպ – </b>Ամէն:</p>
<p class="lines" class="Ք"><b>Քհ – </b>Սրբեա զսոսա, որք ողջունեցին սիրով զվայելչութիւն տան Քոյ, Դու զմեզ փառաւորեա աստուածային զօրութեամբ Քով, եւ մի թողուր զյուսացեալս ի Քեզ:</p>
<p class="lines" class="Դ"><b>Դպ – </b>Ամէն:</p>
<p class="lines" class="Ք"><b>Քհ – </b>Զխաղաղութիւն պարգեւեա ամենայն աշխարհի, եկեղեցեաց, քահանայից, թագաւորաց քրիստոնէից եւ զինուորեալ մանկանց նոցա եւ ամենայն ժողովրդեանս:</p>
<p class="lines" class="Դ"><b>Դպ – </b>Ամէն:</p>
<p class="lines" class="Ք"><b>Քհ – </b>Զի ամենայն տուրք բարիք եւ ամենայն պարգեւք կատարեալք ի վերուստ են իջեալ առ ի Քէն, որ ես Հայր լուսոյ եւ Քեզ վայելէ փառք իշխանութիւն եւ պատիւ, այժմ եւ միշտ եւ յաւիտեանս յաւիտենից. Ամէն:</p>
<p class="lines" class="Դ"><b>Դպ – </b>Եղիցի անուն Տեառն օրհնեալ, յայսմ հետէ մինչեւ յաւիտեան: (Երիցս կրկնեա):</p>
