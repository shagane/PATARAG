Թեքվել դեմքով դեպի արեւմուտք

ՀՐԱԺԱՐԻՄՔ

Քհն – Հրաժարիմք ի սատանայէ եւ յամենայն խաբեութենէ նորա, ի պատրանաց նորա,ի խորհրդոց նորա, ի գնացից նորա, ի չար կամաց նորա,ի չար հրեշտակաց նորա,ի չար պաշտոնէից նորա,ի չար կամարարաց նորա, եւ յամենայն չար զօրութենէ նորա, հրաժարելով հրաժարիմք:

Քհն – Եւ ապա դառնամք ի լույս աստվածագիտութեան

Կանգնել: Ձեռնամած

ՀԱՎԱՏՔԻ ԴԱՎԱՆՈւԹՅՈւՆ

Քհն.- Ամեն բանից վեր եւ ամեն բանից առաջ հավատում ենք Հորը, Որդուն եւ Սուրբ Հոգուն Ամենասուրբ Երրորդությանը եւ մեկ Աստվածությանը, որ միակ եւ կատարյալ բարին է, անճառելի էությունը, անժամանակ գոյությունը եւ անփոփոխելի իսկությունը, Արարիչը եւ Կեցուցիչը երեւելիների եւ աներեւույթների: Մեկ է Ամենասուրբ Երրորդության բնությունը, տերությունը, զորությունը եւ կամքը Երեք Աստվածային Անձերով անբաժանաբար եւ անիմանալիորեն առատացած: 
Լի է եւ կատարյալ, որ ամեն ինչ լցնում է ամեն ինչի մեջ / Եփես. Ա 23/, եւ Ինքը չի թերանում, որ ոչ նորոգվում է եւ ոչ հնանում, ոչ լցվում է եւ ոչ պակասում, որ նույն է միշտ Իր լիության եւ անբավության մեջ, որ այլ տեղից չկա օտարամուտ կամ հավելված բան Եռյակ Աստվածության անհաս, անբավ, անսահման եւ ամենակատար բնության մեջ: 
Հայրն անժամանակ պատճառն է Որդու ծննդյան եւ Սուրբ Հոգու բխման: Սակայն Ամենասուրբ Երրորդության մեջ չկա մեծություն կամ փոքրություն, խոնարհություն կամ բարձրություն, այլ մեկ անբաժանելի Աստվածություն եւ Զորություն Երեք Անձերի զուգափառ, հավասարապատիվ եւ անշփոթ միությամբ առանց առավելության, գերազանցության եւ ենթակայության: Բոլոր կողմերից որպես երկնային մեկ գեղեցկություն եւ Երեք անբավների մեծության անբավ բնակցություն. Աստված Յուրաքանչյուրն ըստ Իրեն եւ Իր առանձնավորությամբ, որպես Հայր եւ Որդի եւ Սուրբ Հոգի: 
Եւ չկա այլ Արարիչ, բայց միայն Սուրբ Երրորդությունը եւ ամենազոր Տերությունը, որ Իր ամենաբարի կամքով, արարչական զորությամբ եւ անհաս իմաստությամբ արարեց բոլոր արարածներին ոչնչից եւ անգոյությունից: Որ նստում է երկինքների երկնքում եւ խնամում բոլոր արարածներին, որ կանխատես գիտությամբ եւ անբավ իմաստությամբ մատակարարում է երկնավորներին եւ երկրավորներին, կ յանք է եւ կեցուցիչ բոլորի համար եւ ամեն ինչում  անբավ, անհաս եւ անճառ: Որ արարեց մարդուն Իր պատկերով եւ նմանությամբ որպես թագ եւ պսակ ողջ արարչության շնորհելով նրան Իր հետ լինելու, Իր անճառելի խորհուրդներին հաղորդակից եւ մասնակից լինելու կատարյալ երանությանը: 
Որ պատվիրանազանծությամբ Իրենից հեռացած մարդկությանը չզրկեց Իր արարչական խնամքից, չլքեց մահվան ստվերում եւ երկրավոր կ յանքի տրտմությունների մեջ  խոստանալով փրկել մարդուն եւ ազատել մեղքի եւ մահվան իշխանությունից: 
Ժամանակների լրումին Աստված բացեց Իր անհամեմատ սիրո եւ անհուն ողորմության դռները եւ այս ընկած աշխարհում ծագեցրեց իր փրկության լույսը: Մեկը Սուրբ Երրորդությունից Աստուծո Միածին Որդին Նախահավիտյան բանը, մեր փրկության համար խոնարհվեց Իր Աստվածության անհասանելիությունից եւ Սուրբ Հոգով կատարելապես մարդացավ Սբ. Կույս Մարիամից: Ոչ թե նախ ստեղծեց մարդուն եւ ապա բնակվեց նրա մեջ  որպես տաճարի. այլ Ինքը Բանը, ճշմարտապես մարդ եղավ, այսինքն Իրեն միացրեց մարդկային կատարյալ բնությունը մտքով, հոգով եւ մարմ նով: Ոչ թե բանը փոխարկվեց մարմնի, կամ մարմինը Աստվածության, ոչ թե աստվածայինը կամ մարդկայինը միավորելիս բնությամբ փոփոխվեցին կամ այլայլվեցին կամ շփոթվեցին, այլ կատարյալ Աստված իրեն միավորեց անթերի մարդկություն առանց փոփոխության, առանց այլայլության, առանց շփոթության. այսինքն Աստված մնաց Աստված, եւ մարդը մարդ: Երկու կատարյալները եղան մեկ կատարյալ նոր եւ սքանչելի միությամբ: Հղիության պահից Աստվածությունը եւ մարդկությունը անբաժանելիորեն միավորված են մեկ Տեր Հիսուս Քրիստոսի մեջ, եւ Բանի մարդեղության փրկագործ տնօրենության մեջ Սուրբ Հղիությունից սկսած որեւէ գործի մասին չի կարելի խոսել որպես սոսկ աստվածայինի կամ մարդկայինի: 
Քրիստոսի մեջ աստվածմարդկային միությունը ոչ թե բնությունների հարակցություն, կապակցություն կամ վերաբերությունն է, այլ էական, գոյաբանական եւ բնութենական միություն, որի մեջ հնարավոր չէ ներմուծել որեւէ բաժանում կամ լուծարում: Աստվածայինը կամ մարդկայինը անձով, բնությամբ, կամքով եւ ներգործությամբ անբաժանելիորեն միավորված են մեկ Տեր Հիսուս Քրիստոսի մեջ: Ուստի մեկ է մարդացած Բանն Աստուծո անձը, բնությունը, կամքը եւ ներգործությունը, եվ մերժելի են մեր փրկության իսկությունը սասանող որեւէ բաժանություն կամ երկվություն մեր Տեր Հիսուս Քրիստոսի մեջ: Միության մեջ պետք չէ ուրանալ յուրաքանչյուրի կատարելությունը, ոչ էլ յուրաքանչյուրի կատարելության պատճառով հրաժարվել մեկ կատարելությունից միություն խոստովանելով անայլայլության մեջ եւ անայլայլություն միության մեջ: Ուրեմն մեկ բնություն եւ մեկ դեմք ունի Քրիստոս ոչ թե ըստ բնության նույնության կամ ըստ մեկանձնականության, քանզի այս երկուսը միասին գրեթե զրկում են Աստծուն մարդանալուց եւ մարդուն աստվածանալուց, այլ ըստ Բանի Իր մարմնի հետ անճառ միավորության: Աշխարհի որեւէ օրինակով հնարավոր չէ հասկանալ, նկարագրել կամ բացատրել Աստծո մարդեղության անհուն խորհուրդը, որը հավատքի խորհուրդ է, դավանական ճշմարտություն. ուստի խուսափելով Բանի ներմարդությունը մարդկային մտքով ընկալելու գայթակղությունից հավատում ենք, որ Բանն Աստված անճառաբար, անիմանալիորեն, մտքի համար անհասությամբ, ինչպես որ Ինքը գիտի, մարդացավ  Իրենից օտարացած մարդկությանը փրկագործելու համար: Նա, որ համագոյակից էր Հորն ըստ Աստվածության, համագոյակից դարձավ մեզ ըստ մարդկության, դարձավ ճշմարիտ եւ կատարյալ մարդ ամեն ինչում նման մեզ, բացի մեղքից: Քրիստոս փրկական տնօրինությամբ կրեց բոլոր մարդկային տկարությունները, ազատորեն անցավ մարդկային կրքերի միջով  դատապարտելով դրանց մեջ մեղքի թթխմորը եւ ազատագրելով մեզ մեղքի դատապարտվածությունից: Հետեւաբար տնօրինական գործեր են ոչ միայն աստվածավայելուչ հրաշքները ջրի վրայով քայլելը, մեռելներին հարություն տալը, հացի բազմացումը, այլ նաեւ մարդավայելուչ տկարությունները ծարավը, հոգնությունը, արտասվելը եւ այլն: 
Երբ Տերն աստվածային հրաշք էր գործում, գործում էր որպես Աստված եւ մարդ, որպեսզի մարդը նույնպես կարողանա աստվածային գործերին մասնակից դառնալ. իսկ երբ մարդկային տկարությունների միջով էր անցնում, ապա անցնում էր ոչ թէ դատապարտվածությամբ սովորական մարդկանց պես, այլ որպես Աստված եւ Մարդ, որպես հզոր ազատարար, եւ ազատում էր մեզ չարի կապանքներից: Քրիստոսի երկրավոր կյանքի ամեն պահ, սկսած սուրբ Հղությունից մինչեւ հրաշափառ Հարություն, փրկական տնտեսություն է եւ զերծ է պատահականություններից: Քրիստոս կամավորապես կամ անապականաբար, ոչ ի հարկե կամ բնության բռնադատվածությամբ կրեց բոլոր մարդկային անմեղ կամ անպարսավ կրքերը: Բանն Աստված ոչ թե առավ Ադամի նախաստեղծ բնությունը, այլ մեր ապականացու բնությունը ապականակիր մարմինը եւ մեղանչական հոգին ու միտքը եւ, միավորելով Իրեն, զատեց ապականությունը մարմնից եւ մեղքը հոգուց ու մտքից: Ուստի խոստովանում ենք, որ տերունական մարմինն անապական է եւ ոչ թէ ըստ բնության, այլ ըստ անճառ միավորության: Նույնպես խոստովանում ենք, որ Քրիստոսի մարմինն ըստ բնության չարչարելի է եւ մահկանացու, սակայն ըստ միավորության տնօրենության անչարչարելի եւ անմահ: Խոստովանում ենք, որ Քրիստոս Նոր Ադամը, աշխարհ եկավ, որպեսզի բոլորին կյանք տա եւ նորոգի մարդկությունը, որ հին Ադամով դատապարտված էր ապականության, մեղքի եւ մահվան: Նա, որ անբովանդակելի եւ անժամանակ էր բնությամբ, Իր տեսչությամբ եւ Հոր կամքով մտավ աշխարհի չափավորության եւ ժամանակի մեջ  իբրեւ մեկը աշխարհից, որ փրկի նրանց, որոնք աշխարհում էին, եւ որ չարի խաբեության պատրանքներով բռնադատվածները Քրիստոսի միջոցով գան առ Հայր Աստված: Քանզի ինչ որ անհնար էր օրենքի համար, որը տկարանում էր մարմնի պատճառով, Աստված առաքեց Իր Որդուն մեղանչական մարմնի նմանությամբ ու մեղքի համար եւ մարմնի մեջ դատապարտեց մեղքը (Հռոմ. Ը 3): Ի լրում ն այսր ամենայնի Ինքը մեր խոստովանության Առաքյալը եւ Քահանայապետը մեր Տեր Հիսուս Քրիստոս, Իրեն հաշտության պատարագ մատուցեց Հայր Աստծուն, որպեսզի Իր արյամբ գնի բոլորին ողջերին եւ մեռյալներին (Եբր. Թ 14, 28): Նա, որ Կենդանի է եւ Կենդանարար, բոլորի համար խաչվեց եւ ճաշակեց մահը, Աստվածության հետ միավորված մարմ նով դրվեց գերեզմանի մեջ եւ Աստվածությունից անբաժան հոգով իջավ դժոխք, քարոզեց չարից շղթայված հոգիներին, ցույց տվեց փրկության նորոգումն ու լույսը, ավերեց դժոխքը եւ ազատեց հոգիներին, ապա երրորդ օրը Իր հրաշափառ հարությամբ անդրանիկը եղավ մեռելներից: 
Հավատում ենք, որ մեր Տեր Հիսուս Քրիստոս նույն մարմ նով աստվածապես համբարձվեց երկինքների երկինք, նստեց Իր հավիտենական փառքի աթոռի վրա Հոր աջ կողմում, Որից միշտ անբաժանելի էր Իր Աստվածությամբ: Գալու է նույն մարմ նով եւ Հոր փառքով  բոլորին արդարապես դատելու եւ հատուցելու: Հավատում ենք Սուրբ Հոգուն Հոր եւ Որդու համագոյակցին եւ արարչակցին, որ անպարագիր զորությամբ շրջեց ջրերի վրա եւ կենդանածնեց բոլոր արարածներին, որ խոսեց Օրենքում, Մարգարեներում եւ Ավետարաններում, աղավնակերպ իջավ Հորդանան փառավորելու Իր Էակցին, հրաշափայլեց տերունական փրկագործ տնօրինությունների մեջ, Միածնի շնչով տպավորվեց առաքյալների մեջ, ապա Տիրոջ հարության հիսուներորդ օրը հրե լեզուների տեսքով տնօրինաբար իջավ առաքյալների վրա եւ Իր անճառելի ու անբավելի ներկայությամբ լցրեց Բանի մարդեղությամբ փրկագնված արարչությունը: Քարոզեց առաքյալների բերանով, Իր աստվածային գիտությամբ եւ հանճարով պայծառացրեց վարդապետներին, բնակվեց սուրբերի մեջ: 
Հավատում ենք միայն մեկ Ընդհանրական եւ Առաքելական Սուրբ Եկեղեցու, որ Քրիստոսի խորհրդական մարմինն է (Եփես. Ա 23, Կողոս Ա 24) եւ Նրա կենդանի թագավորությունը երկնքում եւ երկրի վրա (Ղուկ Ա33, Հովհ. ԺԸ 36, Հայտն. Ի 1-6), որի գլուխը Ինքը Քրիստոսն է (Եփես Ե 23, Կող. Ա 18), հիմքը ուղղափառ հավատքի դավանությունը (Մատթ. ԺԶ 16-19), իսկ անդամ ները (Ա Կորնթ. Զ 15, Եփես. Ե 30) եւ քարերը Աստծուն հոգով եւ ճշմարտությամբ դավանողները (Հովհ. Դ 23- 24, Ա Պետր. Բ 4-10): Հավատում ենք Եկեղեցու սրբազան խորհուրդներին, մեռելների հարությանը, գործերի հատուցմանը եւ հավիտենական  կյանքին:

Ծնկաչոք 

ԶՂՋՈՒՄ

Սրկ – Մեղայ Ամենասուրբ Երրորդութեանն Հօր եւ Որդւոյ եւ Հոգւոյն Սրբոյ: Մեղուցեալ եմ Աստուծոյ:
Խոստովանիմ առաջի Աստուծոյ եւ Սրբուհւոյ Աստուածածնին եւ առաջի քո, հայր սուրբ, զամենայն մեղս, զոր գործեալ եմ:
Քանզի մեղայ խորհրդով, բանիւ եւ գործով, կամայ եւ ակամայ, գիտութեամբ եւ անգիտութեամբ:
†  Մեղայ Աստուծոյ

Մեղայ հոգւովս եւ զօրութեամբ սորա, մտօքս եւ շարժմամբ սորա, մարմնովս եւ զգայութեամբ սորա: Մեղայ զօրութեամբ հոգւոյս խորամանկութեամբ, անզգամութեամբ, յանդգնութեամբ եւ երկչոտութեամբ, շռայլութեամբ եւ ժլատութեամբ, զեղխութեամբ եւ անիրաւութեամբ, չարահաւանութեամբ, յուսահատութեամբ եւ թերամտութեամբ:
† Մեղայ Աստուծոյ:

Մեղայ չար խորհրդով մտացս նենգութեամբ, ատելութեամբ, խեթիւ, մախանօք, յաչաղանօք, թուլութեամբ, պոռնկական խորհրդով արուական, իգական, անասնական, գրաստական, գազանական, ի գիշերի եւ ի տուընջեան երազական գիջութեամբ եւ անրջական գարշ աղտեղութեամբ: 
† Մեղայ Աստուծոյ:

Մեղայ ցանկութեամբ մարմնոյս հեշտութեամբ, պղերգութեամբ, յօրանջմամբ քնոյ, շարժութեամբ մարմնոյս եւ զազրագործութեամբ ի պէս պէս ախտս, հեշտալրութեամբ լսելեացս, արատութեամբ աչացս, ցանկութեամբ սրտիս,
իգութեամբ ռնգացս, պագշոտութեամբ բերանոյս, անժուժկալութեամբ, շուայտութեամբ եւ արբեցութեամբ:
† Մեղայ Աստուծոյ:

Մեղայ չարաբանութեամբ լեզուիս ստախօսութեամբ, սուտ երդմամբ, երդմնազանցութեամբ, հակառակութեամբ, վիճաբանութեամբ, բանսարկութեամբ, շոգմոգութեամբ, քսու, դատարկաբանութեամբ եւ ծաղու, զրախօսութեամբ, հերձախօսութեամբ եւ անիծաբանութեամբ, տրտնջելով, դժգոհելով, բամբասելով եւ հայհոյելով:
†  Մեղայ Աստուծոյ:


Մեղայ գողութեամբ ձեռացս, ագահելով, զրկելով, հարկանելով, սպանանելով եւ ընդ քարշս ածելով:
†  Մեղայ Աստուծոյ:

Մեղայ ամենայն յօդուածովք շինուածոյս եւ ամենայն անդամօք մարմնոյս, հնգեակ զգայարանօքս եւ վեցեկի շարժմամբս վերամբարձ ոտնահարութեամբ եւ վայրաքարշ մեղկութեամբ, յաջ եւ յահեակ խոտորելով, զառաջնոցն մեղանչելով եւ վերջնոցն չար նշաւակ գոլով:
† Մեղայ Աստուծոյ:

Այլեւ մեղայ եօթնիցս յանցանօք մահացու մեղօք հպարտութեամբ եւ մասամբք նորին, նախանձու եւ մասամբք նորին, բարկութեամբ եւ մասամբք նորին,ծուլութեամբ եւ մասամբք նորին, ագահութեամբ եւ մասամբք նորին, որկրամոլութեամբ եւ մասամբք նորին, ոջախոհութեամբ եւ մասամբք նորին:
† Մեղայ Աստուծոյ:

Այլեւ մեղայ ամենայն պատուիրանացն Աստուծոյ յանձնառելեացն եւ հրաժարելեացն, զի ոչ զյանձնառականսն կատարեցի եւ ոչ ի հրաժարելեացն հեռացայ: Զօրէնս առի եւ յօրինացն հեղգացայ, ի կարգս քրիստոնէութեան հրաւիրեցայ եւ գործովս անարժան գտայ, գիտելով զչարն կամաւ կորացայ եւ ի բարեաց գործոց ես ինձէն հեռացայ վա՜յ ինձ, վա՜յ ինձ, վա՜յ ինձ: Զո՞րն ասեմ կամ զո՞րն խոստովանիմ, զի անթիւ են յանցանք իմ, անասելի են անօրէնութիւնք իմ, աններելի են ցաւք իմ, եւ անբժշկելի են վէրք իմ: 
† Մեղայ Աստուծոյ:





Հայր սուրբ, զքեզ ունիմ միջնորդ հաշտութեան եւ բարեխօս առ Միածին Որդին Աստուծոյ, զի իշխանութեամբդ, որ տուեալ է քեզ, արձակեսցես զիս ի կապից մեղաց իմոց, աղաչեմ զքեզ:

ԱՐՁԱԿՈՒՄՆ

Ողորմեսցի քեզ մարդասէրն Աստված եւ թողութիւն շնորհեսցէ ամենայն յանցանաց քոց, խոստովանացելոցն եւ մոռացելոցն: Եւ ես կարգաւս քահանայական իշխանութեան եւ հրամանաւն աստուածային թէ  Զոր արձակիցէք յերկրի, եղիցի արձակեալ յերկինս, նովին բանիւն արձակեմ զքեզ յամենայն մասնակցութենէ մեղաց քոց ի խորհրդոց, ի բանից, եւ ի գործոց, † յանուն Հօր եւ Որդւոյ եւ Հոգւոյն Սրբոյ: Եւ դարձեալ տամ զքեզ ի խորհուրդս Սուրբ Եկեղեցւոյ, զի զոր ինչ գործիցես բարիս, եղիցի քեզ ի բարեգործութիւն եւ ի փառս հանդերձեալ կենացն. Ամէն:

Կանգնել
 
ՏԵՐՈՒՆԱԿԱՆ ԱՂՈԹՔ

† Օրհնեալ Տէր մեր Յիսուս Քրիստոս. Ամէն:

Քհն – Հայր մեր որ յերկինս ես, սուրբ եղիցի անուն քո:  Եկեսցէ արքայութիւն քո: Եղիցին կամք Քո, որպէս յերկինս եւ յերկրի: Զհաց մեր հանապազորդ տուր մեզ այսօր: Եւ թող մեզ զպարտիս մեր, որպէս  եւ մեք թողումք մերոց պարտապանաց: Եւ մի տանիր զմեզ ի փորձութիւն, այլ փրկեա զմեզ ի չարէն: 
† Զի քո է արքայութիւն եւ զօրութիւն եւ փառք յաւիտեանս, ամէն:



Դպիրք ի փոքր ատենի եկեղեցւոյն սկսանիցին զԽՈՐՀՈՒՐԴ ԽՈՐԻՆՆ ի ձայն:  (Շարական հանդերձի)
Քահանայն հանդերձ սարկաւագօք եկեսցէ առաջի բեմին եւ լուասցէ զձեռս ասելով ի ծածուկ սաղմոս Լուացման ԻԵ: Եւ բարեխօսական աղօթս առ Ս. Աստվածածին:

Երգչախումբ – Խորհուրդ խորին, անհաս անսկիզբն, որ զարդարեցեր զվերին պետութիւնդ, ի յառագաստ անմատոյց լուսոյն, գերապանծ փառօք զդասս հրեղինաց: Անճառահրաշ զօրութեամբ, ստեղծեր զԱդամ պատկեր տիրական. եւ նազելի փառօք զգեստաւորեցեր ի դրախտն Ադենի տեղի բերկրանաց: 

Քահանան խաչակնքում է ժողովրդին երբ երգում են «Թագաւոր երկնաւոր»



† Թագաւոր երկնաւոր զեկեղեցի Քո անշարժ պահեա, եւ զերկրպագուս անուանդ Քում պահեա ի խաղաղութեան:


Քհն – Եվ վասն սրբուհւոյ Աստուածածնի բարեխօսութեան, Տէր, ընկալ զաղաչանս մեր եւ կեցո զմեզ: 
Սրկ – Սուրբ զԱստուածածինն եւ զամենայն սուրբս բարեխօս արասցուք առ Հայր ի յերկինս, զի կամեցեալ ողորմեսցի եւ գթացեալ կեցուսցէ զարարածս Իւր: Ամենակալ Տէր Աստուած մեր, կեցո եւ ողորմեա: 
Քհ – Ընկալ, Տէր, զաղաչանս մեր բարեխօսութեամբ սուրբ Աստուածածնին անարատ ծնողի Միածնի Որդւոյ Քոյ, եւ աղաչանօք ամենայն սրբոց Քոց. եւ որոց այսօր է յիշատակ (կամ աւուրս շնորհիւ). լուր մեզ, Տէր, եւ ողորմեա, ներեա, քաւեա եւ թող զմեղս մեր: Արժանաւորեա գոհութեամբ փառաւորել 
† զՔեզ ընդ Որդւոյ եւ ընդ Սրբոյ Հոգւոյդ, այժմ եւ միշտ եւ յաւիտեանս յաւիտենից. Ամէն: 

ԽՈՍՏՈՎԱՆՈՒԹԻՒՆ

Եւ դարձեալ առ ժողովուրդն ասասցէ

Քհ – Մեղայ Աստուծոյ: Խոստովանիմ առաջի Աստուծոյ եւ սրբուհւոյ Աստուածածնին, եւ առաջի ամենայն սրբոց, եւ առաջի ձեր, հարք եւ եղբարք, զամենայն մեղս, զորս գործեալ եմ. քանզի մեղայ խորհրդով, բանիւ եւ գործով, եւ ամենայն մեղօք, զոր գործեն մարդիկք: 
Մեղայ, մեղայ: Աղաչեմ զձեզ, խնդրեցէք վասն իմ յԱստուծոյ զթողութիւն: 
Ավագերեց – Ողորմեսցի քեզ Աստուած հզօրն եւ թողութիւն շնորհեսցէ ամենայն յանցանաց քոց անցելոյն եւ այժմուս եւ յառաջիկայէն փրկեսցէ եւ հաստատեսցէ յամենայն գործս բարիս, եւ հանգուսցէ զքեզ ի հանդերձեալ կեանս. Ամէն: 
Քհ – Ազատեսցէ եւ զձեզ մարդասէրն Աստուած եւ թողցէ զամենայն յանցանս ձեր. տացէ ժամանակ ապաշխարելոյ եւ գործելոյ զբարիս. † ուղղեսցէ եւ զառաջիկայ կեանս ձեր շնորհօք Սուրբ Հոգւոյն, հզօրն եւ ողորմածն, եւ Նմա փառք յաւիտեանս. Ամէն:
Ավագերեց – Յիշեսջիր եւ զմեզ առաջի անմահ Գառինն Աստուծոյ: 
Քհ – Յիշեալ լիջիք առաջի անմահ Գառինն Աստուծոյ:


ՓՈԽԱՍՑՈՒՔ ՏՈՒՆ ԱՌ ՏՈՒՆ

Նախամուտ սաղմոս մտից (ղթ)

Դպ 1 – Աղաղակեցէք առ Տէր, ամենայն երկիր, ծառայեցէք Տեառն ուրախութեամբ: 
Դպ 2 – Մտէք առաջի Նորա ցնծութեամբ, ծաներուք, զի Նա է Տէր Աստուած մեր: 
Դպ 1 – Նա արար զմեզ եւ ոչ մեք էաք. մեք ժողովուրդք եւ խաշն արօտի Նորա: 
Դպ 2 – Մտէք ընդ դրունս Նորա խոստովանութեամբ եւ օրհնութեամբ ի յարկս Նորա: 
Դպ 1 – Խոստովան եղերուք Տեառն, եւ օրհնեցէք զանուն Նորա: 
Դպ 2 – Քաղցր է Տէր, յաւիտեան է ողորմութիւն Նորա, յազգէ մինչեւ յազգ է ճշմարտութիւն Նորա: 
Դպ 1 – Փառք Հօր եւ Որդւոյ եւ Հոգւոյն Սրբոյ: 
Դպ 2 – Այժմ եւ միշտ եւ յաւիտեանս յաւիտենից. Ամէն: 

Սրկ – Սուրբ եկեղեցեաւս աղաչեսցուք զՏէր, զի սովաւ փրկեսցէ զմեզ ի մեղաց եւ կեցուսցէ շնորհիւ ողորմութեան Իւրոյ. ամենակալ Տէր Աստուած մեր, կեցո եւ ողորմեա: 
Քհ – Ի մէջ տաճարիս եւ առաջի աստուածընկալ եւ պայծառացեալ սուրբ նշանացս եւ սուրբ տեղւոյս խոնարհեալ երկիւղիւ երկիրպագանեմք, զսուրբ, զհրաշալի եւ զյաղթող զտէրութիւնդ Քո փառաւորեմք, եւ Քեզ մատուցանեմք զօրհնութիւն եւ զփառս † ընդ Հօր եւ ընդ 
Հոգւոյդ Սրբոյ, այժմ եւ միշտ եւ յաւիտեանս յաւիտենից. Ամէն:

Քահանայն սաղմոսելով (ՍԱՂՄՈՍ ԽԲ) ընդ նախասարկաւագին, ընդ հիւսիսային աստիճանսն ելցէ ի բեմն:

Քհ – Մտից առաջի սեղանոյ Աստուծոյ, առ Աստուած, որ ուրախ առնէ զմանկութիւն իմ: 
Սրկ. – Դատ արա ինձ, Աստուած եւ իրաւ արա ինձ ի դատաստանի իմում: 
Քհ – Յազգէ, որ ոչ է սուրբ, ի մարդոյ մեղաւորէ նենգաւորէ փրկեա զիս: 
Սրկ –Դու, Աստուած, հզօրիչ իմ ես, ընդէ՞ր մոռացար զիս, ընդէ՞ր տրտում գնամ ես ի նեղել թշնամւոյ իմոյ: 
Քհ – Առաքեա, Տէր, զլոյս Քո եւ զճշմարտութիւն Քո, զի առաջնորդեսցեն ինձ, եւ հանցեն զիս ի լեառն սուրբ եւ ի յարկս Քո: 
Սրկ – Մտից առաջի սեղանոյ Աստուծոյ, առ Աստուած, որ ուրախ առնէ զմանկութիւն իմ: 
Քհն – Խոստովան եղէց Քեզ օրհնութեամբ, Աստուած Աստուած իմ: 
Սրկ – Արդ ընդէ՞ր տրտում ես, անձն իմ, կամ ընդէ՞ր խռովես զիս, յուսա առ Աստուած, խոստովանեա Նմա, փրկիչ երեսաց իմոց Աստուած է: 
Քհ – †  Փառք Հօր եւ Որդւոյ եւ Հոգւոյն Սրբոյ: 
Սրկ – Այժմ եւ միշտ եւ յաւիտեանս յաւիտենից. Ամէն:  Եւ եւս խաղաղութեան զՏէր աղաչեսցուք. Օրհնեսցուք զամենակալն Աստուած, զՀայր Տեառն մերոյ Յիսուսի Քրիստոսի, որ արժանի արար զմեզ կալ ի տեղւոջս փառաբանութեան եւ երգել զերգս հոգեւորս. 
Ամենակալ Տէր Աստուած մեր կեցո եւ ողորմեա: 
Քհ – Ի յարկի Քում սրբութեան եւ ի տեղւոջս փառաբանութեան, հրեշտակաց բնակարանիս եւ մարդկան քաւարանիս, առաջի աստուածընկալ եւ պայծառացեալ սուրբ նշանացս եւ սուրբ սեղանոյս խոնարհեալ երկիւղիւ երկիրպագանեմք. զսուրբ զհրաշալի եւ զյաղթող զՏէրութիւնդ Քո օրհնեմք եւ փառաւորեմք. եւ Քեզ ընդ երկնային զօրսն մատուցանեմք զօրհնութիւն եւ զփառս ընդ † Հօր եւ ընդ Հոգւոյդ Սրբոյ, այժմ եւ միշտ եւ յաւիտեանս յաւիտենից. Ամէն:



Նստել
Վարագույրը փակվոմ է  

Դպր․ երգում են օրվա մեղեդին

Կանգնել

ՊԱՇՏՕՆ ՃԱՇՈՒ ԽՆԿԱՐԿՈՒԹԻՒՆ

Բացցի վարագոյրն, եւ դպիրք սկսանիցին զշարական խնկոցն Բարեխօսութեամբ. մինչ նոքա երգեն, քահանայն առաջի իւր ունելով զնախասարկաւագն, որ ունիցի խաչ եւ մոմ ի ձեռսն, շուրջ դարձցի զսուրբ սեղանովն, եւ եկեալ խնկարկեսցէ առաջի սեղանոյն, եւ իջցէ ի վայր ընդ հիւսիսային աստիճանս բեմին, եւ քշոցակիրքն զկնի նորա, եւ խնկարկ եալ որոց իցեն ի դասու ելցէ ի բեմն ընդ հարաւային աստիճանս: Իսկ եթե թափօր լինիցի, դպիրքըն երգելով զԲարեխօսութեամբն մտցեն ի մէջ ժողովրդեան ի հիւսիսոյ կողմանէ, եւ քահանայն հանդերձ սարկաւագօք զկնի նոցա խնկարկելով առ ժողովուրդն շուրջանակի, մինչեւ եկեալ մտցեն ի ձախակողման դասն. նախասարկաւագն կացցէ առաջի բեմին, եւ քահանայն հանդերձ քշոցակրօք ելցէ ի վեր ընդ հարաւային աստիճանսն, եւ խնկարկեալ երկրպագեսցէ սուրբ սեղանոյն: Սարկաւագն առեալ զբուրվառն ի քահանայէն, տացէ նախասարկաւագին որ կայ առաջի բեմին յատեանն, եւ առեալ ի նմանէ զխաչն դիցէ յաստիճան սեղանոյն: Շարական խնկարկութեան Սրբոյ Պատարագին

ԲԱՐԵԽՕՍՈՒԹԵԱՄԲ

Դպ – Բարեխօսութեամբ մօր Քոյ եւ կուսի, ընկալ զաղաչանս Քոց պաշտօնէից. որ գերագոյն քան զերկինս պայծառացուցեր սուրբ զԵկեղեցի արեամբ Քո, Քրիստոս, եւ ըստ երկնայնոցն կարգեցեր ի սմա զդասս առաքելոց եւ մարգարէից, սուրբ վարդապետաց: Այսօր ժողովեալ դասք քահանայից, սարկաւագաց, դպրաց եւ կղերիկոսաց, խունկ մատուցանեմք առաջի Քո Տէր, յօրինակ ըստ 
հնումն Զաքարիայ: Ընկալ առ ի մէնջ զխնկանուէր մաղթանս, որպէս զպատարագն Աբելի, զՆոյի եւ զԱբրահամու: Բարեխօսութեամբ վերին Քո զօրացդ միշտ անշարժ պահեա զաթոռ Հայկազնեայս: 


Եւ երիցս երկրպագեալք քահանայն համբուրեսցէ զսեղանն: Յաւարտ շարականի խնկոցն ասասցէ նախասարկաւագն:

Սրկ – Օրհնեա, տէր: 
Քհ – (ի ձայն) Օրհնեալ թագաւորութիւնն † Հօր եւ Որդւոյ եւ Հոգւոյն Սրբոյ, այժմ եւ միշտ եւ յաւիտեանս յաւիտենից. Ամէն: 

ԴՊԻՐՔՆ ԱՍԱՍՑԵՆ ԺԱՄԱՄՈՒՏ ԸՍՏ ՊԱՏՇԱՃԻ ԱՒՈՒՐՆ:

Դպ – Միածին Որդի եւ Բանդ Աստուած եւ անմահ էութիւն, որ յանձն առեր մարմնանալ ի սրբուհւոյ Աստուածածնէն եւ ի միշտ Կուսէն: Անփոփոխելիդ, մարդ եղեալ խաչեցար Քրիստոս Աստուած մեր. մահուամբ զմահ կոխեցեր. մինդ ի Սրբոյ Երրորդութենէն, փառաւորակից ընդ † Հօր եւ Սրբոյ Հոգւոյն, կեցո զմեզ: 
Սրկ – Եւ եւս խաղաղութեան զՏէր աղաչեսցուք. ընկալ, կեցո եւ ողորմեա: Օրհնեա, տէր: 
Քհ – Օրհնութիւն եւ փառք † Հօր եւ Որդւոյ եւ Հոգւոյն Սրբոյ. այժմ եւ միշտ եւ յաւիտեանս յաւիտենից. Ամէն: 
† Խաղաղութիւն ամենեցուն: 
Դպ – Եւ ընդ հոգւոյդ քում: 
Սրկ –†  Աստուծոյ երկիրպագեսցուք: 
Դպ – Առաջի Քո Տէր:
 Քհ – Տէր Աստուած մեր, որոյ կարողութիւնդ անքննին է եւ փառքդ անհասանելի: Որոյ ողորմութիւնդ անչափ է եւ գթութիւնդ անբաւ: Դու ըստ առատ մարդասիրութեանդ Քում, նայեաց ի ժողովուրդս Քո եւ ի տաճարս յայս սուրբ: 
Եւ արա ընդ մեզ եւ ընդ աղօթակիցս մեր առատապէս զողորմութիւն Քո եւ զգթութիւն: Զի † Քեզ վայելէ փառք, իշխանութիւն եւ պատիւ, այժմ եւ միշտ եւ յաւիտեանս յաւիտենից. Ամէն: 

Եւ ասասցեն դպիրքն զճաշու սաղմոս (փոխ):

Դպ – Տէր թագաւորեաց զվայելչութիւն զգեցաւ, զգեցաւ Տէր զօրութիւն  ընդ մէջ Իւր էածաւ: Հաստատեաց զաշխարհ զի մի սասանեսցի: 

Եւ զշարական ըստ աւուր պատշաճի:

Սրկ – Օրհնեա, տէր: 
Քհ –  † Զի Քո է կարողութիւն եւ զօրութիւն, եւ փառք յաւիտեանս.Ամէն: 
Սրկ – Պռօսխումէ: 


Դպ – † Սուրբ Աստուած, Սուրբ եւ հզօր, Սուրբ եւ անմահ, որ յարեար ի մեռելոց, ողորմեա մեզ (երիցս կրկնեա): 

Իսկ քահանայն համբուրելով զսուրբ աւետարանն տացէ սարկաւագին. որ բարձրուցեալ վերաբերեսցէ շուրջ զսեղանովն ի հիւսիսոյ ընդ հարավ:

Սրկ –  Եւ եւս խաղաղութեան զՏէր աղաչեսցուք: 
Դպ – Տէր, ողորմեա: 
Սրկ – Վասն խաղաղութեան ամենայն աշխարհի եւ հաստատութեան սրբոյ եկեղեցւոյ, զՏէր աղաչեսցուք: 
Դպ – Տէր, ողորմեա: 
Սրկ – Վասն ամենայն սուրբ եւ ուղղափառ եպիսկոպոսաց, զՏէր աղաչեսցուք: 
Դպ – Տէր, ողորմեա: 
Սրկ – Վասն հայրապետին մերոյ Տեառն ¥այս անուն¤ կենաց եւ փրկութեան հոգւոյ նորին, զՏէր աղաչեսցուք: 
Դպ – Տէր, ողորմեա:
Սրկ – Վասն վարդապետաց, քահանայից, սարկաւագաց, դպրաց եւ ամենայն ուխտի մանկանց եկեղեցւոյ, զՏէր աղաչեսցուք: 
Դպ – Տէր, ողորմեա: 
Սրկ – Վասն բարեպաշտ թագաւորաց եւ աստուածասէր իշխանաց, զօրավարաց եւ զօրաց նոցին, զՏէր աղաչեսցուք: 
Դպ – Տէր, ողորմեա: 
Սրկ – Վասն հոգւոցն հանգուցելոց, որք ճշմարիտ եւ ուղիղ հաւատով ի Քրիստոս ննջեցին, զՏէր աղաչեսցուք: 
Դպ – Յիշեա, Տէր, եւ ողորմեա: Տէր, ողորմեա: Քեզ Տեառնդ յանձն եղիցուք: Տէր ողորմեա, Տէր ողորմեա, Տէր ողորմեա:
Քհ – Զի ողորմած եւ մարդասէր ես Աստուած գոլով, եւ † Քեզ վայելէ փառք, իշխանութիւն եւ պատիւ, այժմ եւ միշտ եւ յաւիտեանս յաւիտենից. Ամէն:

Նստել

ԸՆԹԵՐՑՈՒԱԾՔ ՃԱՇՈՒ

Սարկավագը ընթերցում է օրվա Աստվածաշնչական հատվածները։

Կանգնել

Սրկ – Ալէլուիա, Օրթի: 

Պատարագիչն դարձցի եւ խաչակնքեսցէ ի վերայ  ժողովրդեանն ասելով:

Քհ – † Խաղաղութիւն ամենեցուն: 
Դպ – Եւ ընդ հոգւոյդ քում: 
Սրկ – Երկիւղածութեամբ լուարուք: 

Սարկաւագն դառնալով առ ժողովուրդն:

Սրկ – † Սրբոյ Աւետարանիս Յիսուսի Քրիստոսի որ ըստ... 
Դպ – Փա՜ռք Քեզ Տէր Աստուած մեր: 
Սրկ – Պռօսխումէ: 
Դպ – Ասէ Աստուած: 

Սարկաւագն ընթերցցի զաւետարանն սուրբ, եւ յաւարտմանն, դպիրք ասասցեն եղանակաւ:

Դպ – Փա՜ռք Քեզ, Տէր Աստուած մեր: 


ՀԱՒԱՏԱՄՔ

Սարկաւագն դարձցի յարեւելս եւ բարձրացուցեալ ի վեր զսուրբ աւետարանն, ասասցէ զՆիկիական դաւանութիւնն:


ՀԱՒԱՏԱՄՔ

Ձեռնամած

Բոլորը միասին –  Հաւատամք ի մի Աստուած ի Հայրն ամենակալ, յԱրարիչն երկնի եւ երկրի, երեւելեաց եւ աներեւութից:
Եւ ի մի Տէր Յիսուս Քրիստոս յՈրդին Աստուծոյ, ծնեալն յԱստուծոյ Հօրէ միածին, այսինքն յէութենէ Հօր: 
Աստուած յԱստուծոյ, Լոյս ի Լուսոյ, Աստուած ճշմարիտ յԱստուծոյ ճշմարտէ, ծնունդ եւ ոչ արարած: Նոյն Ինքն ի բնութենէ Հօր, Որով ամենայն ինչ եղեւ յերկինս եւ ի վերայ երկրի, երեւելիք եւ աներեւոյթք:  Որ յաղագս մեր մարդկան եւ վասն մերոյ փրկութեան իջեալ յերկնից մարմնացաւ, մարդացաւ, ծնաւ կատարելապէս ի Մարիամայ սրբոյ կուսէն Հոգւովն Սրբով: Որով էառ զմարմին, զհոգի եւ զմիտ, եւ զամենայն որ ինչ է ի մարդ, ճշմարտապէս եւ ոչ կարծեօք: Չարչարեալ, խաչեալ, թաղեալ, յերրորդ աւուր յարուցեալ. ելեալ ի յերկինս նովին մարմնովն նստաւ ընդ աջմէ Հօր: Գալոց է նովին մարմնովն եւ փառօք Հօր ի դատել զկենդանիս եւ զմեռեալս, Որոյ թագաւորութեանն ոչ գոյ վախճան: Հաւատամք եւ ի Սուրբ Հոգին, յանեղն եւ ի կատարեալն, որ խօսեցաւ յօրէնս եւ ի մարգարէս եւ յաւետարանս:  Որ էջն ի Յորդանան, քարոզեաց զառաքեալն եւ բնակեցաւ ի սուրբսն:
Հաւատամք եւ ի մի միայն Ընդհանրական եւ Առաքելական Սուրբ Եկեղեցի: Ի մի մկրտութիւն, յապաշխարութիւն, ի քաւութիւն եւ ի թողութիւն մեղաց: Ի յարութիւն մեռելոց. ի դատաստանն յաւիտենից հոգւոց եւ մարմնոց. յարքայութիւնն երկնից, եւ ի կեանսն  յաւիտենականս: 




Սրկ – Իսկ որք ասեն էր երբեմն, յորժամ ոչ էր Որդին, կամ էր երբեմն, յորժամ ոչ էր Սուրբ Հոգին. կամ թէ յոչէից եղեն, կամ յայլմէ էութենէ ասեն լինել զՈրդին Աստուծոյ եւ կամ զՍուրբ Հոգին, եւ թէ փոփոխելիք են կամ այլայլելիք, զայնպիսիսն նզովէ Կաթուղիկէ եւ Առաքելական Սուրբ Եկեղեցի: 



Քհ – Իսկ մեք փառաւորեսցուք, որ յառաջ քան զյաւիտեանս, երկիրպագանելով Սրբոյ Երրորդութեանն եւ միոյ Աստուածութեանն † Հօր եւ Որդւոյ եւ Հոգւոյն Սրբոյ, այժմ եւ միշտ եւ յաւիտեանս յաւիտենից. Ամէն:
Սրկ – Եւ եւս խաղաղութեան զՏէր աղաչեսցուք: 
Դպ – Տէր, ողորմեա: 
Սրկ – Եւ եւս հաւատով աղաչեսցուք եւ խնդրեսցուք ի Տեառնէ Աստուծոյ եւ ի Փրկչէն մերմէ Յիսուսէ Քրիստոսէ ի ժամուս պաշտաման եւ աղօթից, զի արժանի ընդունելութեան արասցէ, լուիցէ Տէր ձայնի աղաչանաց մերոց, ընկալցի զխնդրուածս սրտից մերոց, թողցէ զյանցանս մեր, ողորմեսցի ի վերայ մեր: Աղօթք մեր եւ խնդրուածք յամենայն ժամ մտցեն առաջի մեծի Տէրութեան Նորա: Եւ Նա տացէ մեզ միաբան միով հաւատով եւ արդարութեամբ վաստակել ի գործս բարիս, զի զողորմութեան զշնորհսն Իւր արասցէ ի վերայ մեր. Տէրն ամենակալ կեցուսցէ եւ ողորմեսցի: 
Դպ –Կեցո, Տէր: Շնորհեա, Տէր: Շնորհեա, Տէր: Շնորհեա, Տէր, Շնորհեա, Տէր, Տէր, ողորմեա, Քեզ Տեառնդ յանձն եղիցուք, Տէր ողորմեա. Տէր ողորմեա. Տէր ողորմեա:
Սրկ – Օրհնեա, տէր: 
Քհ – Որպէս զի արժանաւորք եղիցուք գոհութեամբ փառաւորել զՔեզ ընդ Հօր եւ Սուրբ Հոգւոյդ, այժմ եւ միշտ եւ յաւիտեանս յաւիտենից. Ամէն:
† Խաղաղութիւն ամենեցուն: 
Դպ – Եւ ընդ հոգւոյդ քում: 
Սրկ –†  Աստուծոյ երկիրպագեսցուք: 
Դպ – Առաջի Քո Տէր: 
Քհ – Խաղաղութեամբ Քով Քրիստոս Փրկիչ մեր, որ ի վեր է քան զամենայն միտս եւ զբանս, ամրացո զմեզ եւ աներկիւղ պահեա յամենայն չարէ: Հաւասարեա զմեզ ընդ ճշմարիտ երկրպագուս Քո, որք հոգւով եւ ճշմարտութեամբ Քեզ երկիրպագանեն: Վասն զի † Ամենասուրբ Երրորդութեանդ վայելէ փառք, իշխանութիւն եւ պատիւ, այժմ եւ միշտ եւ յաւիտեանս յաւիտենից: 
† Օրհնեալ Տէր մեր Յիսուս Քրիստոս. Ամէն: 
Սրկ – Օրհնեա, տէր: 
Քհ – † Տէր Աստուած օրհնեսցէ զամենեսեան: 
Դպ – Ամէն.







ԿԱՆՈՆ ՍՐԲՈՅ ՊԱՏԱՐԱԳԻ
ՎԵՐԱԲԵՐՈՒԹԻՒՆ
ՄԵԾ ՄՈՒՏՔ

Քահանայն հանցէ զխոյրն եւ զհողաթափսն, իսկ եթե եպիսկոպոս իցէ զթագն եւ զեմիփորոն, զարտախուրակս եւ զհողաթափսն:


Սրկ – Մի ոք յերախայից, մի ոք ի թերահաւատից, եւ մի ոք յապաշխարողաց եւ յանմաքրից մերձեսցի յաստուածային խորհուրդս: 
Դպ – Մարմին տէրունական եւ արիւն փրկչական, կայ առաջի, երկնային զօրութիւնքն յաներեւոյթս երգեն եւ ասեն անհանգիստ բարբառով. Սո՜ւրբ, Սո՜ւրբ, Սո՜ւրբ, Տէր զօրութեանց:
Սրկ – Սաղմոս ասացէք Տեառն Աստուծոյ մերոյ, դպիրք, ձայնիւ քաղցրութեամբ զերգս հոգեւորս: 



Կանգնել կամ ծնկել



Սարկաւագն վերաբերեսցէ ի խորհրդանոցէն զնուիրեալ հացն եւ զգինին առ քահանայն: (*Հանդիսաւոր օր) Եւ գան խնկարկելով ի սուրբ խորհուրդն:

Կիրակէի, Եկեղեցւոյ, Ծաղկազարդի եւ հրեշտակից

Դպ – Հրեշտակային կարգաւորութեամբ լցեր Աստուած զՔո սուրբ զեկեղեցի: Հազարք հազարաց հրեշտակապետք կան առաջի Քո: Եւ բիւրք բիւրոց հրեշտակք պաշտեն զՔեզ, Տէր, եւ ի մարդկանէ հաճեցար ընդունիլ զօրհնութիւն, ձայնիւ խորհրդականաւ: Սո՜ւրբ, Սո՜ւրբ, Սո՜ւրբ, Տէր զօրութեանց: 
Սրկ – Համբարձէք, իշխանք, զդրունս ձեր ի վեր, համբարձցին դրունք յաւիտենից, եւ մտցէ Թագաւոր փառաց:

Եւ պատարագողն խնկարկէ եւ հարցանէ:

Քհ –Ո՞վ է Սա, Թագավոր փառաց, Տէր հզօր զօրութեամբ Իւրով, Տէր կարող ի պատերազմի: 
Սրկ – Համբարձէք, իշխանք, զդրունս ձեր ի վեր, համբարձցին դրունք յաւիտենից եւ մտցէ Թագաւոր փառաց: 
Քհ – Ո՞վ է Սա, Թագաւոր փառաց եւ Տէր զօրութեանց. 

Սարկավագը հանձնուն է Սկիհը քահանային։
Սրկ – Սա Ինքն է Թագաւոր Փառաց: 

Եւ պատարագողն երկրպագէ ահիւ եւ դողութեամբ եւ խնկարկելով եւ սկհոյն ընկալցի զընծայսն, եւ դառնալով բարձրացուսցէ ի տես ժողովրդեան, խաչակնքէ ի վերայ ժողովրդեանն, ասելով:

Քհ – † Օրհնեալ եկեալ անուամբ Տեառն:


Սրկ – Եւ եւս խաղաղութեան զՏէր աղաչեսցուք: 
Դպ – Տէր, ողորմեա: 
Սրկ – Եւ եւս հաւատով եւ սրբութեամբ կացցուք յաղօթս առաջի սրբոյ սեղանոյս Աստուծոյ ահիւ: Մի խղճիւ եւ գայթակղութեամբ, մի նենգութեամբ, խորամանկութեամբ, մի պատրանօք եւ խաբէութեամբ, մի երկմտութեամբ եւ մի թերահաւատութեամբ: Այլ ուղիղ վարուք, պարզ մտօք, միամիտ սրտիւ, կատարեալ հաւատով, լցեալ սիրով, լի եւ առաւելեալ ամենայն գործովք բարութեան, կացցուք յաղօթս առաջի սրբոյ սեղանոյս Աստուծոյ, եւ գտցուք զողորմութեան զշնորհս յաւուր յայտնութեան եւ ի միւսանգամ գալըստեան Տեառն մերոյ եւ Փրկչին Յիսուսի Քրիստոսի, կեցուսցէ եւ ողորմեսցի: 
Դպ – Կեցո, Տէր, եւ ողորմեա:
Քհ – Շնորհօք եւ մարդասիրութեամբ Տեառն մերոյ եւ† Փրկչին Յիսուսի Քրիստոսի. ընդ որում Քեզ Հօր, միանգամայն եւ Հոգւոյդ Սրբոյ վայելէ փառք, իշխանութիւն եւ պատիւ, այժմ եւ միշտ եւ յաւիտեանս յաւիտենից. Ամէն: 
Քհ – † Խաղաղութիւն ամենեցուն: 
Դպ – Ամէն: Եւ ընդ հոգւոյդ քում: 
Սրկ – † Աստուծոյ երկիրպագեսցուք: 
Դպ – Առաջի Քո Տէր: 

Քահանայն բացցէ կիսով չափ զծածկոց սկհոյն, որպես զի երեւեսցի սուրբ նշխարն ի վերայ մաղզմային ըստ եզերաց:

ՈՂՋՈՅՆ

Քահանայն փոքր ինչ հեռացեալ ի տեղւոջէն կացցէ ձեռնամած յաջ կողմն քովընտի ունելով զաչս իւր յընծայոն, եւ նախասարկաւագն համբուրեալ զսեղանն եւ զաջ քահանային ի ձայն բարձր ասասցէ.

Սրկ – Ողջոյն տուք միմեանց ի համբոյր սրբութեան, եւ որք ոչ էք կարողք հաղորդիլ աստուածային խորհրդոյս, առ դրունս ելէք եւ աղօթեցէք:

Եւ իջեալ ընդ հիւսիսային աստիճանս տացէ զողջոյն երիցագունի քահանայիցն բոլորելոց առաջի բեմին ի փոքր ատենի. իսկ երիցագոյնն ի քահանայից տացէ ողջոյն յաջմէ եւ յահեկէ քահանայիցն եւ նոքա միմեանց եւ բոլոր ժողովրդեան. եւ նախասարկաւագն վերստին բարձրասցի ի բեմն ընդ հարաւային աստիճանսն. եւ քահանայն դարձցի ի սեղանն եւ սքողեսցէ զսկիհն:
















Դպ – Քրիստոս ի մէջ մեր յայտնեցաւ. Որ Էնն Աստուած աստ բազմեցաւ. Խաղաղութեան ձայն հնչեցաւ, Սուրբ ողջունի հրաման տուաւ. Եկեղեցիս մի անձն եղեւ, Համբոյրս յօդ լրման տուաւ. Թշնամութիւնն հեռացաւ, Սէրն յընդհանուրս սփռեցաւ: Արդ, պաշտօնեայք բարձեալ զձայնՏուք զօրհնութիւն ի մի բերան. Միասնական Աստուածութեանն, Որում սրովբէքն են սրբաբան:



ԳՈՀՈՒԹԻՒՆ 
 ՆԱԽԵՐԳԱՆ

Սրկ – Որք հաւատով կայք յանդիման սուրբ սեղանոյս արքայական, տեսէք բազմեալ զՔրիստոս Արքայն, եւ շուրջ պատեալ զօրք վերնական:
Դպ – Վեր համբառնամք զաչս ունելով, եւ պաղատիմք զայս ասելով. Զմեղս մեր մի յիշեսցես, այլ գթութեամբ Քո քաւեսցես: Ընդ հրեշտակացն օրհնեմք զՔեզ, եւ ընդ սրբոց Քոց, Տէր, փառք Քեզ: 
Սրկ – Ահիւ կացցուք, երկիւղիւ կացցուք, բարւոք կացցուք, եւ նայեցարուք զգուշութեամբ: 
Դպ – Առ Քեզ Աստուած: 
Սրկ – Պատարագ Քրիստոս մատչի անարատ Գառն Աստուծոյ: 
Դպ – Ողորմութիւն եւ խաղաղութիւն եւ պատարագ օրհնութեան:

Քհ – Շնորհք, սէր եւ աստուածային սրբարար զօրութիւնն Հօր եւ Որդւոյ եւ Հոգւոյն Սրբոյ, եղիցի ընդ ձեզ, † ընդ ամենեսեանդ: 
Դպ – Ամէն: Եւ ընդ հոգւոյդ քում: 
Սրկ – Զդրունս, զդրունս, ամենայն իմաստութեամբ եւ զգուշութեամբ: Ի վեր ընծայեցուցէք զմիտս ձեր աստուածային երկիւղիւ: 
Դպ – Ունիմք առ Քեզ, Տէր ամենակալ: 
Սրկ – Եւ գոհացարուք զՏեառնէ բոլորով սրտիւ: 
Դպ – Արժան եւ իրաւ: 
Սրկ – Օրհնեա, տէր: 
Քհ –  † Եւ ընդ սերովբէսն եւ ընդ քերովբէսն միաձայն սրբասացութեամբ յօրինել նուագս, եւ համարձակապէս գոչելով աղաղակել ընդ նոսին եւ ասել:


Կանգնել կամ ծնկել

ՅԻՇԱՏԱԿՆ

Դպ –† Սո՜ւրբ, Սո՜ւրբ, Սո՜ւրբ Տէր զօրութեանց: Լի են երկինք եւ երկիր փառօք Քո: Օրհնութիւն ի բարձունս, օրհնեալ, որ եկիր եւ գալոցդ ես անուամբ Տեառն: Ովսաննա ի բարձունս:

Քահանայն զսուրբ հացն մատամբք երկուց ձեռացն ըմբռնեալ ասասցէ ի ձայն:


Քհ – † Առէք, կերէք, այս է ՄԱՐՄԻՆ ԻՄ, որ վասն ձեր եւ բազմաց բաշխի ի քաւութիւն եւ ի թողութիւն մեղաց: 
Դպ – Ամէն:


Քահանայն երկու ձեռամբ փոքր ինչ ի սեղանոյն վերացուցեալ զսկիհն ասասցէ ի ձայն:

Քհ – † Արբէք ի սմանէ ամենեքեան. այս է ԱՐԻՒՆ ԻՄ ՆՈՐՈՅ ՈՒԽՏԻ, որ յաղագս ձեր եւ բազմաց հեղանի ի քաւութիւն եւ ի թողութիւն մեղաց:
Դպ – Ամէն: Հայր երկնաւոր, որ զՈրդիդ Քո ետուր ի մահ վասըն մեր պարտապան պարտեաց մերոց, հեղմամբ արեան Նորա, աղաչեմք զՔեզ, ողորմեա Քո բանաւոր հօտի:

Քահանայն զսուրբ խորհուրդն վերացուցեալ ի սեղանոյն սակաւ ինչ, մատուսցէ առ Հայր ասելով:

Քհ – † Եւ զՔոյս ի Քոյոց Քեզ մատուցանեմք ըստ ամենայնի եւ յաղագս ամենեցուն: 
Դպ –Յամենայնի օրհնեալ ես Տէր, օրհնեմք զՔեզ, գովեմք զՔեզ, գոհանամք զՔէն, աղաչեմք զՔեզ, Տէր Աստուած մեր:


ՎԵՐԱԿՈՉՈՒՄՆ

Սրկ – Օրհնեա, տէր: 
Քհ –† Խաղաղութիւն ամենեցուն: 
Դպ – Եւ ընդ հոգւոյդ քում: 
Սրկ – † Աստուծոյ երկիրպագեսցուք: 
Դպ – Առաջի Քո, Տէր: Որդի Աստուծոյ, որ պատարագեալ Հօր ի հաշտութիւն հաց կենաց բաշխիս ի մեզ, հեղմամբ արեան Քոյ սուրբ, աղաչեմք զՔեզ, ողորմեա արեամբ Քով փրկեալ հօտի:

Ապա քահանայն սքօղեսցէ զսկիհն և համբուր է զսեղանն: 

Քհ –Որպէս զի եղիցի սա ամենեցուն մեզ մերձեցելոցս յանդատապարտութիւն, ի քաւութիւն եւ ի թողութիւն մեղաց: 

ՅԻՇԱՏԱԿՈՒԹԻՒՆՔ

Դպ – † Հոգի Աստուծոյ, որ զփառակցի Քո զխորհուրդ իջեալ ի յերկնից կատարես ի ձեռն մեր, հեղմամբ արեան Սորա, աղաչեմք զՔեզ. հանգո զհոգիս մեր ննջեցելոցն:


Նստել

Սրկ – Օրհնեա, տէր: 
Քհ – Ընդ որս եւ մեզ այց արասցես, բարերար Աստուած, աղաչեմք: 
Դպ – Յիշեա, Տէր, եւ ողորմեա: 
Քհ – Աստուածածնին սրբոյ կուսին Մարիամու, եւ Յովհաննու Մկրտչին, Ստեփանոսի նախավկային, եւ ամենայն սրբոց, եղիցի յիշատակ ի սուրբ պատարագս, աղաչեմք: 
Դպ – Յիշեա, Տէր, եւ ողորմեա: 

Սարկաւագունք անցցեն յաջակողմն սեղանոյն եւ կացցեն կարգաւ, եւ նախասարկաւագին յառաջ մատուցեալ քարոզեսցէ:

Սրկ – Առաքելոց սրբոց, մարգարէից, վարդապետաց, մարտիրոսաց, եւ ամենայն հայրապետաց սրբոց, առաքելագործ եպիսկոպոսաց, երիցանց, ուղղափառ սարկաւագաց, եւ ամենայն սրբոց, եղիցի յիշատակ ի սուրբ պատարագս, աղաչեմք: 
Դպ – Յիշեա, Տէր, եւ ողորմեա:

Սրկ – Օրհնեալ, գովեալ եւ փառաւորեալ, հրաշալի եւ աստուածազարդ Յարութեանն (ըստ տոնի – Տերության, Գալստյան, Հայտնության․․․) Քրիստոսի Աստուծոյ մերոյ † երկիր պագանեմք:

Դպ – Փառք Յարութեան Քո, Տէր: 
Սրկ – (Ի Տօնի Սրբոց) Սուրբ եւ աստուածահաճոյ մարգարէին (հայրապետին, առաքելոյն, մարտիրոսին), որոյ այսօր զյիշատակն կատարեցաք, եղիցի  յիշատակ ի սուրբ պատարագս, աղաչեմք: 
Դպ – Յիշեա, Տէր, եւ ողորմեա: 


Ապա նախասարկաւագին անցեալ ի գլուխ կարգի սարգաւագացն, ձեռնամած ասասցեն միաբան:

Սրկ – Առաջնորդացն մերոց եւ առաջին լուսաւորչացն սրբոց Թադէոսի եւ Բարդուղիմէոսի առաքելոցն, եւ Գրիգորի Լուսաւորչին, Արիստակիսի, Վրթանիսի, Յուսկանն, Գրիգորիսի, Ներսիսի, Սահակայ, Դանիէլի եւ Խադայ, Մեսրոպայ վարդապետին, եւ Գրիգորի Նարեկացւոյն, եւ Ներսիսի Կլայեցւոյն, Յովհաննու Որոտնեցւոյն, եւ Գրիգորի եւ Մովսիսի Տաթեւացեացն, եւ սրբոց Գրիգորիսեանց եւ Ներսիսեանց, եւ ամենայն սրբոց հովուաց եւ հովուապետացն Հայաստանեայց, եղիցի յիշատակ ի սուրբ պատարագս, աղաչեմք: 
Դպ – Յիշեա, Տէր, եւ ողորմեա:
Սրկ – Միանձնացելոց սրբոց, առաքինասէր եւ աստուածուսոյց կրօնաւորացն Պօղոսի, Անտօնի, Պօղայ, Մակարայ, Ոնոփրիոսի, Աբբայ Մարկոսի, Սրապիոնի, Նեղոսի, Արսէնի, Եւագրի, Պարսամայ, Յովհաննիսեանց եւ Սիմէօնեանց, սրբոց Ոսկեանց եւ Սուքիասեանց, եւ ամենայն սրբոց հարց եւ աշակերտելոց նոցին ընդ տիեզերս, եղիցի յիշատակ ի սուրբ պատարագս, աղաչեմք:

Դպ – Յիշեա, Տէր եւ ողորմեա: 
Սրկ – Թագաւորաց հաւատացելոց սրբոց Աբգարու, Կոստանդիանոսի, Տրդատայ, եւ Թէոդոսի, եւ ամենայն սուրբ եւ բարեպաշտ թագաւորաց եւ աստուածասէր իշխանաց, եղիցի յիշատակ ի սուրբ պատարագս, աղաչեմք: 
Դպ – Յիշեա, Տէր, եւ ողորմեա: 
Սրկ – Ընդհանուր ամենայն հաւատացելոց, արանց եւ կանանց, ծերոց եւ տղայոց եւ ամենայն չափու հասակի հաւատով եւ սրբութեամբ ի Քրիստոս ննջեցելոցն, եղիցի յիշատակ ի սուրբ պատարագս, աղաչեմք: 
Դպ – Յիշեա, Տէր, եւ ողորմեա:

Կանգնել

Քհ –  Եւս առաւել զեպիսկոպոսապետն մեր, եւ զպատուական Հայրապետն Ամենայն Հայոց զՏէր Տէր (անուն) սրբազնագոյն կաթողիկոսն եւ (վիճակիս) բարեխնամ զառաջնորդն զՏէր (անուն)  շնորհեսցես մեզ ընդ երկայն աւուրս ուղիղ վարդապետութեամբ:  
Դպ – Ամէն:

Նախասարկաւագն եւ սարկաւագունք համբուրեալ զսեղանն եւ անցանելով ի յետ կուսէ սեղանոյն գնասցեն ի ձախակողմն սեղանոյն, եւ ասասցեն միաբան Մեծին Խոսրովու ասացեալ զառաջնոցն օրինացն:

Սրկ –† Գոհութիւն եւ փառաբանութիւն մատուցանեմք Քեզ, Տէր Աստուած մեր, վասն սուրբ եւ անմահ պատարագիս, որ ի վերայ սրբոյ սեղանոյս: Զի զսա մեզ ի սրբութիւն կենդանութեան պարգեւեսցէ: Սովաւ շնորհեա զսէր, զհաստատութիւն եւ զըղձալի զխաղաղութիւն ամենայն աշխարհի, սրբոյ Եկեղեցւոյ եւ ամենայն ուղղափառ եպիսկոպոսաց, եպիսկոպոսապետին մերոյ եւ պատուական հայրապետին Ամենայն Հայոց, Տեառն Տեառն (անուն)   սրբազնագոյն կաթողիկոսին, (վիճակիս) բարեխնամ առաջնորդ, Տեառն (անուն), եւ քահանայիս, որ զպատարագս մատուցանէ: Եւ վասն զօրութեանց եւ յաղթութեանց թագաւորաց քրիստոն էից եւ իշխանացն բարեպաշտից: Աղաչեսցուք եւ խնդրեսցուք եւ վասն հոգւոցն հանգուցելոց: Եւս առաւել վասն հանգուցեալ րաբուն ապետացն մերոց, եւ շինողաց սուրբ եկեղեցւոյս, եւ որք ընդ  հովանեաւ սորին են հանգուցեալ: Ազատութիւն եղբարց մերոց գերելոց եւ շնորհ առաջիկայ ժողովրդեանս: Հանգիստ հաւատով եւ սրբութեամբ ի Քրիստոս կատարելոցն եղիցի յիշատակ ի սուրբ պատարագս, աղաչեմք: 
Դպ – Ըստ ամենայնի, եւ յաղագս ամենեցուն:
Սրկ – Օրհնեա, տէր: 
Քհ –Եւ եղիցի ողորմութիւն մեծիս Աստուծոյ եւ Փրկչիս մերոյ Յիսուսի Քրիստոսի, † ընդ ձեզ, ընդ ամենեսեան:

Նստել

Դպ – Ամէն: Եւ ընդ հոգւոյդ քում:
Սրկ – Եւ եւս խաղաղութեան զՏէր աղաչեսցուք: 
Դպ – Տէր, ողորմեա: 
Սրկ – Ամենայն սրբովք, զորս յիշատակեցաք, եւս առաւելապէս զՏէր աղաչեսցուք: 
Դպ – Տէր, ողորմեա:
Սրկ – Վասն մատուցեալ սուրբ եւ աստուածային անմահ պատարագիս, որ ի վերայ սրբոյ սեղանոյս, զՏէր աղաչեսցուք: 
Դպ – Տէր, ողորմեա: 
Սրկ – Որպէս զի Տէր Աստուած մեր, որ ընկալաւ զսա ի սուրբ յերկնային եւ յիմանալի Իւր մատուցարանն, զփոխանակն առաքեսցէ առ մեզ զշնորհս եւ զպարգեւս Հոգւոյն Սրբոյ, զՏէր աղաչեսցուք: 
Դպ – Տէր, ողորմեա: 
Սրկ – Ընկալ, կեցո եւ ողորմեա, եւ պահեա զմեզ, Տէր, Քոյին շնորհիւդ: 
Դպ – Կեցո, Տէր, եւ ողորմեա:
Սրկ – Զամենասրբուհի զԱստուածածինն, զմիշտ կոյսն Մարիամ, հանդերձ ամենայն սրբովք յիշելով, զՏէր աղաչեսցուք: 
Դպ – Յիշեա, Տէր, եւ ողորմեա:  Տէր, ողորմեա:  Քեզ Տեառնդ յանձն եղիցուք:  Տէր ողորմեա, Տէր ողորմեա, Տէր ողորմեա:




ՔԱՐՈԶ


Քարոզի ավարտին կանգնել

Սրկ – Օրհնեա, Տէր: 
Քհ –  Եւ տուր մեզ համարձակաձայն բարբառով բանալ զբերանս մեր կարդալ զՔեզ, երկնաւորդ Հայր, երգել եւ ասել. 

Դպ – (բազկատարած) † ՀԱՅՐ մեր, որ յերկինս ես, սուրբ եղիցի անուն Քո. եկեսցէ արքայութիւն Քո. եղիցին կամք Քո, որպէս յերկինս եւ յերկրի. զհաց մեր հանապազորդ տուր մեզ այսօր. եւ թող մեզ զպարտիս մեր, որպէս եւ մեք թողումք մերոց պարտապանաց. եւ մի տանիր զմեզ ի փորձութիւն, այլ փրկեա ի չարէ:
Սրկ – Օրհնեա, տէր: 
Քհ – † Զի Քո է արքայութիւն եւ զօրութիւն եւ փառք յաւիտեանս. Ամէն:

ԽՈՆԱՐՀՈՒՄ

Քհ –† Խաղաղութիւն ամենեցուն: 
Դպ – Եւ ընդ հոգւոյդ քում: 
Սրկ – † Աստուծոյ երկիրպագեսցուք: 
Դպ –Առաջի Քո, Տէր:

Քահանայն երկրպագելով յաջակողմն սկհոյն ասասցէ, Քրիստոսիւ, եւ երկրպագելով ի ձախակողմն ասասցէ, Յիսուսիւ, եւ երկրպագեալ ի գլուխ սկհոյն ասասցէ, Տերամբ մերով եւ այլն:

Քհ – † Քրիստոսիւ Յիսուսիւ Տէրամբ մերով, ընդ որում Քեզ Հոգւոյդ Սրբոյ եւ Հօր Ամենակալի վայելէ փառք, իշխանութիւն եւ պատիւ, այժմ եւ միշտ եւ յաւիտեանս յաւիտենից. Ամէն: 

ԲԱՐՁՐԱՑՈՒՄՆ

Սրկ – Պռօսխումէ: 

Քահանայն բացցե զծածկոց սկհոյն, եւ ոչ եւս սքօղեսցէ այսուհետեւ. եւ մատամբք երկուց ձեռացն բարցրացուցեալ ի վեր զսուրբ մարմինն ի տես ժողովրդեան, ասասցէ բարձր ձայնիւ:

Քհ – †  Ի Սրբութիւն Սրբոց: 
Դպ – Միայն Սուրբ, միայն Տէր, †  Յիսուս Քրիստոս, ի փառս Աստուծոյ Հօր. Ամէն:


ՓԱՌԱԲԱՆՈՒԹԻՒՆ
 
Մինչ դպիրք եղանակեն Յիսուս Քրիստոս եւլն, քահանայն բարձրացուսցէ ի վեր զսկիհն ի տես ժողովրդեան:

Սրկ – Օրհնեա, տէր: 
Քհ – †  Օրհնեալ Հայր Սուրբ, Աստուած ճշմարիտ: 
Դպ – Ամէն: 
Սրկ – Օրհնեա, տէր: 
Քհ – †  Օրհնեալ Որդիդ Սուրբ, Աստուած ճշմարիտ: 
Դպ – Ամէն: 
Սրկ – Օրհնեա, տէր: 
Քհ – †  Օրհնեալ Հոգիդ Սուրբ, Աստուած ճշմարիտ: 
Դպ – Ամէն: 
Սրկ – Օրհնեա, տէր: 
Քհ – †  Օրհնութիւն եւ փառք Հօր եւ Որդւոյ եւ Հոգւոյն Սրբոյ, այժմ եւ միշտ եւ յաւիտեանս յաւիտենից. Ամէն: 
Դպ – Ամէն: †  Հայր Սուրբ, Որդիդ Սուրբ, Հոգիդ Սուրբ: Օրհնութիւն Հօր եւ Որդւոյ եւ Սրբոյ Հոգւոյն, այժմ եւ միշտ եւ յաւիտեանս յաւիտենից. Ամէն: 
Սրկ – Օրհնեա, տէր: 
 
Քահանայն առեալ զսկիհն հանդերձ սուրբ մարմնովն ի ձեռս իւր, ասասցէ բարձր ձայնիւ:

Քհ – †  Ի սուրբ, ի սուրբ, պատուական մարմնոյ եւ յարենէ Տեառն մերոյ եւ Փրկչին Յիսուսի Քրիստոսի, դարձցի առ ժողովուրդն եւ փոքր ինչ յառաջ գնացեալ բարձրացուսցէ զսկիհն ճաշակեսցուք սրբութեամբ, որ իջեալ ի յերկնից բաշխի ի միջի մերում:




Քհ – †  Սա է Կեանք, Յոյս, Յարութիւն, Քաւութիւն, եւ Թողութիւն մեղաց: Սաղմոս ասացէք Տեառն Աստուծոյ մերոյ: Սաղմոս ասացէք երկնաւոր Թագաւորիս մերում անմահի, որ նստի ի կառս քերովբէականս: 

Քահանայն վերադարձցի ի սեղանն, եւ ձգեսցի փոքր վարագոյրն: Սարկաւագունք համայն ի ձախակողմն սեղանոյն ժողովեալ սկսանիցին երգել զՏեր ողորմեա, եւ դպիրքն ի դասեն փոփոխակի:

Վարագույրը փակվում է
Կանգնել կամ ծնկել






Դպ – Տէր ողորմեա, Տէր ողորմեա, Տէր ողորմեա, Տէր ողորմեա: 
Սրկ – Տէր ողորմեա, Տէր ողորմեա, Տէր ողորմեա, Տէր ողորմեա: 
Դպ – Ամենասուրբ Երրորդութիւն, Տուր աշխարհիս խաղաղութիւն: 
Սրկ – Եւ հիվանդաց բժշկութիւն, Ննջեցելոց արքայութիւն: 
Դպ – Տէր ողորմեա, Տէր ողորմեա, Յիսուս Փրկիչ, մեզ ողորմեա: 
Սրկ – Միջնորդութեամբ Սուրբ եւ Անմահ, եւ Կենարար Պատարագիս: 
Դպ – Ընկալ, Տէր, եւ ողորմեա: 





ԲԵԿՈՒՄՆ

Նախասարկաւագն ձայնէ առ դպիրսն բարձր ի թիւ:

Սրկ – Սաղմոս ասացէք Տեառն Աստուծոյ մերոյ, դպիրք, ձայնիւ քաղցրութեամբ զերգս հոգեւորս, զի Սմա վայելեն սաղմոսք եւ օրհնութիւնք, ալէլուք եւ երգք հոգեւորք: Պաշտօնեայք, հանդերձ երգովք սաղմոս ասացէք, եւ զՏէր յերկինս օրհնեցէք: 
Դպ – Օրհնեալ է Աստուած. Քրիստոս պատարագեալ բաշխի ի միջի մերում, ալէլուիա: Զմարմին Իւր տայ մեզ կերակուր, եւ սուրբ զարիւն Իւր ցօղէ ի մեզ, ալէլուիա: 
Մատիք առ Տէր, եւ առէք զլոյս, ալէլուիա: 
Ճաշակեցէք եւ տեսեք, զի քաղցր է Տէր, ալէլուիա: 
Օրհնեցէք զՏէր յերկինս, ալէլուիա: 
Օրհնեցէք զՆա ի բարձունս, ալէլուիա: 
Օրհնեցէք զՆա ամենայն հրեշտակք Նորա, ալէլուիա: 
Օրհնեցէք զՆա ամենայն զօրութիւնք Նորա, ալէլուիա:




Կանգնել
Վարագույրը  բացվում է
 
Սրկ – Երկիւղիւ եւ հաւատով յառաջ մատիք եւ սրբութեամբ հաղորդեցարուք: 

Քահանայն ունելով զսուրբ խորհուրդն ի ձեռին դարձցի առ ժողովուրդն եւ յառաջ գնասցէ փոքր ինչ. եւ եթէ իցեն արժանաւորք, քահանայն ի ծունկս իջեալ ի բեմին հաղորդեսցէ զնոսա. եւ սարկաւագն կալցէ զսկիհն դաստառակաւ ի ձախմէ քահանային:



Քհ – Ասացէք մեղայ Աստուծոյ, [հաւատամք ի Հայր Սուրբ Աստուած ճշմարիտ, հաւատամք յՈրդին Սուրբ Աստուած ճշմարիտ, հաւատամք եւ ի Հոգին Սուրբ Աստուած ճշմարիտ: Խոստովանինք եւ հաւատամք]: 
Զի սա է պատուական Մարմին եւ Արիւն Տեառն մերոյ եւ Փրկչին Յիսուսի Քրիստոսի, որ լինի մեզ ի քաւութիւն եւ ի թողութիւն մեղաց: 

Շարական Հաղորդութեան
Դպ – Որ կազմեցեր սեղան խորհրդոյ եւ արբուցեր յանմահական

Հաղորդվողը խաչակնքվում է և արտասանում է․ «Մեղա Աստուծոյ»
Քահանան տալով Սուրբ Հաղորդություն ասելով․ «Մարմին և արյուն Հիսուսի Քրիստոսի»


Դպ – Աստուած մեր եւ Տէր մեր երեւեցաւ մեզ, օրհնեալ եկեալ անուամբ Տեառն: 

Քահանայն ունելով զսկիհն ի ձեռին օրհնեսցէ զժողովուրդն ասելով:

Քհ – † Կեցո, Տէր, զժողովուրդս Քո եւ օրհնեա զժառանգութիւնս Քո, հովուեա եւ բարձրացո զսոսա յայսմհետէ մինչեւ յաւիտեան:
Դպ – Որ կազմեցեր սեղան խորհրդոյ եւ արբուցեր յանմահական

Վարագույրը փակվում է 
Կարելի է նստել

ԳՈՀԱԲԱՆՈՒԹԻՒՆ







Դպ – Լցաք ի բարութեանց Քոց, Տէր, ճաշակելով զմարմին Քո եւ զարիւն. փառք ի բարձունս կերակրողիդ զմեզ: Որ հանապազ կերակրես զմեզ. առաքեա ի մեզ զհոգեւոր Քո զօրհնութիւն, փառք ի բարձունս կերակրողիդ զմեզ: 
Սրկ – Ամէն: Եւ եւսխաղաղութեան զՏէր աղաչեսցուք: 
Դպ – Տէր, ողորմեա: 
Սրկ – Եւ եւս հաւատով ընկալեաք յաստուածային, սուրբ, երկնային, անմահ, անարատ եւ յանապական խորհրդոյս, զՏեառնէ գոհարացուք: 
Դպ – Գոհանամք զՔեն, Տէր, որ կերակրեցեր զմեզ յանմահական սեղանոյ Քոյ: Բաշխելով զմարմինդ եւ զարիւնդ ի փրկութիւն աշխարհի, եւ Կեանք անձանց մերոց: 
Կանգնել
Վարագույրը  բացվում է  

ԱՐՁԱԿՈՒՄՆ

Քահանայն լուացեալ զձեռս դիցէ զխոյրն. եթէ իցէ եպիսկոպոս զթագն, եւ զգեցցի զեմիփորոնն. ապա բացցի վարագոյրն: Եւ երկրպագեալ զսուրբ սեղանոյն առցէ սուրբ աւետարանն ի ձեռս, եւ ընդ հարաւային աստիճանս իջանելով ի դասն:
 
Սրկ – Օրհնեա, տէր: 
Քհ – Որ օրհնես զայնոսիկ, որք օրհնեն զՔեզ, Տէր, եւ սուրբ առնես զյուսացեալս ի Քեզ: 
Դպ – Օրհնեա՜լ է Աստուած: 
Քհ – Կեցո զժողովուրդս Քո եւ օրհնեա զժառանգութիւնս Քո, զլրումն Եկեղեցւոյ Քո պահեա: 
Դպ – Ամէն: 
Քհ – Սրբեա զսոսա, որք ողջունեցին սիրով զվայելչութիւն տան Քոյ, Դու զմեզ փառաւորեա աստուածային զօրութեամբ Քով, եւ մի թողուր զյուսացեալս ի Քեզ: 
Դպ – Ամէն: 
Քհ – Զխաղաղութիւն պարգեւեա ամենայն աշխարհի, եկեղեցեաց, քահանայից, թագաւորաց քրիստոնէից եւ զինուորեալ մանկանց նոցա եւ ամենայն ժողովրդեանս: 
Դպ – Ամէն: 
Քհ – Զի ամենայն տուրք բարիք եւ ամենայն պարգեւք կատարեալք ի վերուստ են իջեալ առ ի Քէն, որ ես Հայր լուսոյ եւ Քեզ վայելէ փառք իշխանութիւն եւ պատիւ, այժմ եւ միշտ եւ յաւիտեանս յաւիտենից. Ամէն: 
Դպ – Եղիցի անուն Տեառն օրհնեալ, յայսմ հետէ մինչեւ յաւիտեան: (Երիցս կրկնեա):

ՎԵՐՋԻՆ ԱՒԵՏԱՐԱՆ

Քհ – Կատարումն օրինաց եւ մարգարէից Դու ես Քրիստոս Աստուած Փրկիչ մեր, որ լցեր զամենայն Հայրակամ տնօրէնութիւնս Քո, լից եւ զմեզ Հոգւովդ Քով Սրբով: 
Սրկ –Օրթի: 

Քահանայն դառնալով առ ժողովուրդն ասասցէ: 

Քհ – † Խաղաղութիւն ամենեցուն: 
Դպ – Եւ ընդ հոգւոյդ քում: 
Սրկ – Երկիւղածութեամբ լուարուք: 
Քհ – † Սրբոյ Աւետարանիս Յիսուսի Քրիստոսի, որ ըստ Յովհաննու: 
Դպ – Փա՜ռք Քեզ, Տէր Աստուած մեր: 
Սրկ – Պռօսխումէ: 
Դպ – Ասէ Աստուած: 

Ապա կարդան Ս. Աւետարան

Քհ – Արձակման Աւետարան:
Դպ –Փառք Քեզ, Տէր Աստուած մեր: 
Սրկ – Սուրբ խաչիւս աղաչեսցուք զՏէր, զի սովաւ փրկեսցէ զմեզ ի մեղաց, եւ կեցուսցէ շնորհիւ ողորմութեան Իւրոյ: Ամենակալ Տէր Աստուած մեր, կեցո եւ ողորմեա: 
Քհ – Տէր ողորմեա, Տէր ողորմեա: † Պահպանեա զմեզ Քրիստոս Աստուած մեր, ընդ հովանեաւ սուրբ եւ պատուական խաչի Քոյ ի խաղաղութեան. փրկեա յերեւելի եւ յաներեւոյթ թշնամւոյն: 

ՕՐՀՆՈՒԹՒԻՆ ԱՐՁԱԿՄԱՆ

Սրկ – Օրհնեցից զՏէր յամենայն ժամ, յամենայն ժամ օրհնութիւն Նորա ի բերան իմ: 

Եւ քահանայն խաչակնքեսցէ սուրբ աւետարանաւն ի վերայ ժողովրդեան ասելով:

Քհ – † Օրհնա՜լք եղերո՜ւք ի շնորհաց Սուրբ Հոգւոյն. երթայք խաղաղութեամբ եւ Տէր Յիսուս Քրիստոս եղիցի ընդ ձեզ, ընդ ամենեսեան. Ամէն:
